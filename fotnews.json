[

{
"ndate":"May 15",
"htext":"ကွင်းလယ်အင်အားဖြည့်ဖို့ ကန်တေကို ခေါ်ယူရန် ပြင်ဆင်လာတဲ့ မန်ယူနိုက်တက်",
"btext1":" လာမယ့် ဘောလုံးရာသီမှာ မန်ချက်စတာ ယူနိုက်တက် အသင်းရဲ့ နည်းပြသစ် အဖြစ် စတင် တာဝန်ယူတော့မယ့် နည်းပြ အဲရစ်တန်ဟတ်ဟာ သူ့ရဲ့ ယူနိုက်တက် နည်းပြဘဝ ပထမဆုံးခေါ်ယူမှု အဖြစ် ပြိုင်ဘက် ပရီးမီးယားလိဂ် ကလပ် ချယ်လ်ဆီး ကွင်းလယ်လူ အန်ဂိုလိုကန်တေကို ပစ်မှတ်ထားနေကြောင်း သိရပါတယ်။",
"btext2":" အေဂျက်ကနေ မန်ချက်စတာ ယူနိုက်တက်ထံ ပြောင်းရွှေ့လာခဲ့တဲ့ အဲရစ် တန်ဟက်က မန်ချက်စတာ ယူနိုက်တက်ကို သွေးသစ်လောင်းဖို့ ပြင်ဆင်နေသူ ဖြစ်ပြီး သူက ရှိရင်းစွဲ မန်ချက်စတာ ယူနိုက်တက် ကစားသမားတွေထဲက တဝက်ခန့်ကို ရောင်းချကာ အသင်းအတွက် လိုအပ်မယ့် ကစားသမားသစ်တွေကို ခေါ်ယူဖို့ စီစဉ်ထားပါတယ်။ တန်ဟတ်ဟာ ယိုယွင်းနေတဲ့ အသင်းရဲ့ ကွင်းလယ်ကို အကောင်းဆုံး ပြန်လည် တည်ဆောက်သွားဖို့ ပြင်ဆင်နေခဲ့တာ ဖြစ်ပြီး အေဂျက်မှာ ရှိတုန်းက လက်တွဲခဲ့ဖူးတဲ့ ဘာစီလိုနာ ကွင်းလယ်လူ ဖရန်ကီ ဒီဂျောင်ကိုလည်း ချိတ်ဆက်ကမ်းလှမ်းမှုတွေ ရှိနေတာ ဖြစ်ပါတယ်။",
"btext3": " ဒါပေမယ့် ပထမ ဦးစားပေးခေါ်ယူမှု အဖြစ် ပရီးမီးယားလိဂ် အတွေ့အကြုံ ရှိပြီးသား ဖြစ်တဲ့ ချယ်လ်ဆီးရဲ့ ပြင်သစ် ကွင်းလယ်လူ ကန်တေကို ကြိုးစားလျက် ရှိနေတယ်လို့ သတင်းတွေက ဆိုပါတယ်။ အသက် ၃၁ နှစ် ရှိပြီ ဖြစ်နဲ့ ကန်တေနဲ့ ချယ်လ်ဆီးရဲ့ လက်ရှိ စာချုပ်ကတော့ ၂၀၂၃ ခုနှစ်မှာ ကုန်ဆုံးမှာ ဖြစ်ပါတယ်။ ကန်တေဖက်ကတော့ ချယ်လ်ဆီးမှာ ဆက်နေဖို့ကသာ ပထမဦးစားပေး ဖြစ်တယ် ဆိုပေမယ့် စာချုပ်သက်တမ်း တစ်နှစ်ပဲ ကျန်တော့တဲ့အနေအထားကြောင့် ကမ်းလှမ်းမှုတွေကိုလည်း လက်ခံစဉ်းစားဖို့ ရှိနေကြောင်း သိရပါတယ်။ ကန်တေဟာ ဒီရာသီ ချယ်လ်ဆီး အတွက် ပြိုင်ပွဲစုံပွဲ ၄၀ ပါဝင် ကစားပေးထားပြီး ၂ ဂိုးသွင်းယူထားနိုင်ခဲ့သူ ဖြစ်ပါ",
"imgurl1":"https://celemilo.xyz/wp-content/uploads/2022/05/Picsart_22-05-15_15-56-20-231.jpg",
"imgurl2":"https://celemilo.xyz/wp-content/uploads/2022/05/PicsArt_05-12-07.32.13.jpg",
"imgurl3":"https://celemilo.xyz/wp-content/uploads/2022/05/Picsart_22-05-15_15-56-41-094.jpg"
 },

{
"ndate":"May 15",
"htext":"အင်္ဂလန်ကို ရောက်နေပြီး ယူနိုက်တက် ၊ အာဆင်နယ်တို့နဲ့ ဆွေးနွေးဖွယ်ရှိတဲ့ ဒိုင်ဘာလာရဲ့ အေးဂျင့်",
"btext1":" ဒီနှစ် ဘောလုံးရာသီ အကုန်မှာ ဂျုဗင်တပ်က ထွက်ခွာတော့မယ့် အာဂျင်တီးနား တိုက်စစ်ကစားသမား ဒိုင်ဘာလာဟာ သူ့အတွက် ကလပ်အသင်းသစ် တစ်သင်းကို ရွေးချယ်သွားဖို့ အတွက် အေးဂျင့် ဖြစ်သူကို အင်္ဂလန်နိုင်ငံ လန်ဒန်မြို့ဆီ စေလွှတ်ထားပြီး မန်ယူနိုက်တက် အာဆင်နယ် အသင်းတွေနဲ့ ဆွေးနွေးမှုတွေ လုပ်ဆောင်လျက် ရှိနေပါတယ်။",
"btext2":" အသက်၂၈ နှစ်အရွှယ် ဒိုင်ဘာလာဟာ ၂၀၁၅ ခုနှစ်ကတည်းက ဂျုဗင်တပ် အသင်းဆီကို ရောက်ရှိနေတာ ဖြစ်ပြီး အသင်းနဲ့ ဘောလုံးရာသီ (၇) ရာသီ ဖြတ်သန်းပြီးနောက်မှာ အသင်းနဲ့ ကစားသမားတို့ကြား ချုပ်ဆိုထားတဲ့ စာချုပ်သက်တမ်းက ကုန်ဆုံးမှာ ဖြစ်ပြီး ရာသီကုန်မှာ တရားဝင် လမ်းခွဲမယ်လို့ ကြေငြာထားပါတယ်။ ဒိုင်ဘာလာဟာ အင်တာမီလန်အသင်းနဲ့ သတင်းတွေ ဆက်တိုက်ကို ထွက်ပေါ်ထား ပေမယ့်လည်း အီတလီအခြေစိုက် သတင်းမီဒီယာများရဲ့ ဖော်ပြချက်အရ ဒိုင်ဘာလာရဲ့ အေးဂျင့်က လက်ရှိမှာ လန်ဒန်မြို့ကို ရောက်ရှိနေပြီး သူ့ကစားသမားကို အလိုရှိ နေကြတဲ့ ယူနိုက်တက် အာဆင်နယ်အသင်းတွေရဲ့ ကမ်းလှမ်းမှုတွေကို နားစွင့်လျက် ရှိနေတယ်လို့ သိရပါတယ်။",
"btext3": " ပရီးမီးယားလိဂ် အင်အားကြီး ကလပ် တွေဖြစ်တဲ့ မန်ချက်စတာ ယူနိုက်တက်ရော အာဆင်နယ်အသင်းတွေရောပါ လာမယ့် နွောရာသီ အပြောင်းအရွေဘ စျေးကွက်ထဲ တိုက်စစ်ပိုင်းကို အားဖြည့်ရမယ့် ကလပ်အသင်းတွေ ဖြစ်နေသလို နှစ်သင်းလုံးကလည်း အလွတ်နဲ့ ရမယ့် ဒိုင်ဘာလာကို စိတ်ဝင်တစား ရှိနေ ကြပါတယ်။ စပါး နယူးကာဆယ်အသင်းတွေရဲ့ ပစ်မှတ်ဖြစ်နေရတဲ့ ဒိုင်ဘာလာကို သူရဲ့ အေးဂျင့်ဖြစ်သူက လုပ်ခလစာ ခပ်များများ ပေးချေနိုင်မယ့် ယူနိုက်တက် အသင်းဆီ ပြောင်းရွှေ့ခွင့် ရအောင် လုပ်ဆောင် ပေးဖွယ် ရှိနေသလို ယူနိုက်တက်နည်းပြသစ် တန်ဟက်ကလည်း အလွတ်ပြောင်းရွှေ့ကြေးနဲ့ ခေါ်ယူနိုင်မယ့် ဒိုင်ဘာလာကို အရ ခေါ်ယူသွားဖွယ် ရှိနေပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-15_08-19-04-799-1140x599.jpg",
"imgurl2":"https://celemilo.xyz/wp-content/uploads/2022/05/Picsart_22-05-15_08-20-24-154.jpg",
"imgurl3":"https://celemilo.xyz/wp-content/uploads/2022/05/Picsart_22-05-15_08-22-08-689.jpg"
 },
{
"ndate":"May 15",
"htext":"ရီးရဲလ်နဲ့ ချန်ပီယံလိဂ် ဗိုလ်လုပွဲမှာ ဝင်ကစားနိုင်မှာပါလို့ အသိပေးသွားတဲ့ ဆာလာ",
"btext1":" လီဗာပူး တိုက်စစ်မှူး မိုဟာမက် ဆာလာ ကတော့ ချယ်လ်ဆီးနဲ့ ယှဉ်ပြိုင် ကစားခဲ့ရတဲ့ အက်ဖ်အေဖလား ပွဲစဉ်မှာ ပေါင်ခြံဒဏ်ရာ ရခဲ့ပေမယ့် ရီးရဲလ်မက်ဒရစ်နဲ့ ရင်ဆိုင် ကစားရမယ့် ချန်ပီယံလိဂ် ဗိုလ်လုပွဲကို ဝင်ရောက် ကစားနိုင်ဖို့ သေချာကြောင်း ပရိသတ်တွေကို သတင်းကောင်း ပြောပြ သွားခဲ့ပါတယ်။",
"btext2":" လီဗာပူးနဲ့ ချယ်လ်ဆီးတို့ဟာ အက်ဖ်အေဖလား ဗိုလ်လုပွဲကို ဝင်ဘလေကွင်းထဲမှာ ယှဉ်ပြိုင် ကစားခဲ့ကြရာ သာမန် ပွဲချိန်နဲ့ အချိန်ပို တွေမှာ နှစ်သင်းကြား သွင်းဂိုးတွေ မမြင်တွေ့ရတာကြောင့် ပင်နယ်တီ အဆုံးအဖြတ် ခံယူခဲ့ရပြီး လီဗာပူးက ၆-၅ ဆိုတဲ့ ရလဒ်နဲ့ အနိုင်ရကာ အက်ဖ်အေဖလား ချန်ပီယံအဖြစ် အောင်ပွဲခံ နိုင်ခဲ့ပါတယ်။ လီဗာပူးက ချယ်လ်ဆီးကို အနိုင်ရကာ ယခုနှစ် ဘောလုံးရာသီရဲ့ ဒုတိယမြောက် ဆုဖလားကို ကိုင်မြှောက်နိုင်ခဲ့တာပါ။ အဆိုပါပွဲစဉ်မှာ လီဗာပူးရဲ့ အဓိက ကစားသမားတွေ ဖြစ်တဲ့ ဆာလာနဲ့ ဗန်ဒိုက်တို့ ထိခိုက်ဒဏ်ရာ အသီးသီး ရရှိခဲ့ကြပြီး ဆာလာက ပွဲကစားချိန် မိနစ် ၃၀ ကျော်မှာတင် ပေါင်ခြံဒဏ်ရာကြောင့် အသင်းဖော် ဂျိုတာနဲ့ လူစားလဲ ခံခဲ့ရပါတယ်။",
"btext3": "လီဗာပူး ပရိသတ်တွေက ဆာလာအနေနဲ့ အသင်းအတွက် အရေးပါတဲ့ ချန်ပီယံလိဂ် ဗိုလ်လုပွဲအား ဝင်ရောက် ကစားပေးနိုင်ခြင်း မရှိမှာကို စိုးရိမ်နေကြပြီး ဆာလာကတော့ သူ့အတွက် စိုးရိမ်နေတဲ့ ပရိသတ်တွေကို ပွဲအပြီးမှာပဲ သူဟာ ချန်ပီယံလိဂ် ဗိုလ်လုပွဲကို ဝင်ရောက် ကစားပေး နိုင်မယ်လို့ သတင်းကောင်း ပါးသွားခဲ့ပါတယ်။ အက်ဖ်အေဖလား ဗိုလ်လုပွဲအပြီးမှာ သတင်းထောက်တွေက ဆာလာအနေနဲ့ ချန်ပီယံလိဂ် ဗိုလ်လုပွဲကို ဝင်ရောက် ကစားပေးနိုင်မလား ဆိုတဲ့ မေးခွန်းကို မေးမြန်းခဲ့ရာ ဆာလာက “သေချာတာပေါ့” လို့ ပြုံးလျက် ဖြေကြားသွားရင်း ပရိသတ်တွေ ကြားချင်နေတဲ့ စကားကို ပြောကြားသွားခဲ့တာပဲ ဖြစ်ပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-15_13-50-28-227-1140x599.jpg",
"imgurl2":"https://celemilo.xyz/wp-content/uploads/2022/05/Picsart_22-05-15_13-50-43-711.jpg",
"imgurl3":"https://celemilo.xyz/wp-content/uploads/2022/05/Picsart_22-05-15_09-03-19-781.jpg"
 },
{
"ndate":"May 14",
"htext":"ဂွါဒီယိုလာက မော်ရင်ဟိုကိုကြောက်လို့ ဘာစီလိုနာကနေ ထွက်သွားတာလို့ပြောလာတဲ့ ပီကေး",
"btext1":" ဘာစီလိုနာရဲ့ ဝါရင့် နောက်ခံလူ ပီကေးကတော့ အသင်းရဲ့ နည်းပြဟောင်း ဖြစ်တဲ့ လက်ရှိ မန်စီးတီး နည်းပြ ပပ် ဂွာဒီယိုလာဟာ လာလီဂါဆီ မော်ရင်ဟို တယောက် ခြေဆန့်ခဲ့စဉ်က မော်ရင်ဟိုကို ရင်မဆိုင် ချင်တာကြောင့် ဘာစီလိုနာကနေ ထွက်သွားခဲ့တာလို့ နောက်ဆုံး ပြုလုပ်ခဲ့တဲ့ အင်တာဗျူးမှာ ထုတ်ဖော် ပြောကြား သွားခဲ့ပါတယ်။ စပိန်လူမျိုး နည်းပြ ဂွာဒီယိုလာဟာ လက်ရှိ ကမ္ဘာ့အကောင်းဆုံး နည်းပြ ၃ဦး စာရင်းဝင်သူ တဦး ဖြစ်သလို ဘာစီလိုနာမှာ ရှိနေစဉ်ကလဲ အသင်းကို အကောင်းဆုံး ဦးဆောင်ပြနိုင်ခဲ့ပြီး ဘာစီလိုနာနဲ့ ချန်ပီယံလိဂ်ဖလား ၂ကြိမ် ၊ ကမ္ဘာ့ကလပ်ဖလား ၂ကြိမ် ၊ စပိန်စူပါဖလား ၃ကြိမ် ၊ စပိန်ဘုရင့်ဖလား ၂ကြိမ် ၊ လာလီဂါဖလား ၂ကြိမ်နဲ့ ဥရောပစူပါဖလား ၂ကြိမ်တို့ကို ရရှိခဲ့ပါတယ်။",
"btext2":" ဒါကြောင့်ပဲ ဘာစီလိုနာရဲ့ ပရိသတ် အများစုက ဂွာဒီယိုလာဟာ အသင်းရဲ့ သမိုင်းတလျှောက် အကောင်းဆုံး ကစားသမား ၃ဦး စာရင်းဝင်သူ အဖြစ် သတ်မှတ်ထားကြပြီး ဂွာဒီယိုလာကလည်း သူ ကိုင်တွယ်ခဲ့တဲ့ အသင်း ၃သင်း အနက် ဘာစီလိုနာဟာ သူ့ရဲ့ အကောင်းဆုံး အသင်းပါလို့ ဖွင့်ဟ ဝန်ခံခဲ့ဖူးပါတယ်။ ဒါပေမယ့် ဘာစီလိုနာရဲ့ ဝါရင့် နောက်ခံလူ တဦး ဖြစ်သူ ပီကေးကတော့ ဂွာဒီယိုလာ တယောက် ဘာစီလိုနာကနေ ဆိုင်းမဆင့် ဗုံမဆင့် ထွက်သွားတဲ့ အပေါ် အခုချိန်ထိ ကျေနပ်သေးဟန် မရှိသေးပဲ နောက်ဆုံး ပြုလုပ်ခဲ့တဲ့ အင်တာဗျူးမှာ ပီကေးက ဂွာဒီယိုလာဟာ မော်ရင်ဟိုရဲ့ ရီးရဲလ်မက်ဒရစ်ကို မယှဉ်ပြိုင်ရဲတာကြောင့် အသင်းကနေ ထွက်ခွာသွားတာလို့ အထုတ်ဖြည်သွားခဲ့ပါတယ်။",
"btext3": " ပီကေးက “ဂွာဒီယိုလာက အသင်းကနေ ရုတ်တရတ်ကြီး ထွက်သွားခဲ့တာပါ။ အဲ့ဒီရာသီမှာ ရီးရဲလ်မက်ဒရစ်က လာလီဂါ ချန်ပီယံ အဖြစ် အောင်ပွဲခံနိုင်ခဲ့ပြီး ရုတ်တရတ် ဆိုသလို သူက အသင်းကနေ ထွက်ခွာသွားဖို့ ဆုံးဖြတ်ခဲ့တယ်။ သူက အကြောင်းအရင်း မျိုးစုံကြောင့် အသင်းကနေ ထွက်သွားတယ် ဆိုပေမယ့် ဘာစီလိုနာကနေ ထွက်ခွာဖို့ သူ့ကို တွန်းအားပေးခဲ့တဲ့ အဓိက အကြောင်းအရာက မော်ရင်ဟိုပါပဲ။ အဲ့ဒီအချိန်မှာ မော်ရင်ဟိုက ရီးရဲလ်မက်ဒရစ် နည်းပြအဖြစ် ရှိနေတာလေ။ သူက မော်ရင်ဟိုကို ထပ်ပြီး မရင်ဆိုင်ချင်တော့ပါဘူး။ ဒါကြောင့် သူက အသင်းကနေ ထွက်ခွာသွားတာပါ” လို့ ပြောကြား သွားခဲ့တာပါ။",
"imgurl1":"https://celemilo.xyz/wp-content/uploads/2022/05/Picsart_22-05-14_15-34-12-642.jpg",
"imgurl2":"https://celemilo.xyz/wp-content/uploads/2022/05/Picsart_22-05-14_15-33-36-925.jpg",
"imgurl3":"https://celemilo.xyz/wp-content/uploads/2022/05/Picsart_22-05-14_15-33-44-236.jpg"
 },
{
"ndate":"May 14",
"htext":"ဗစ်တာအိုဆီမန်ကို တိုက်စစ်ကစားသမား တစ်ဦး အလိုက်ပေး ကမ်းလှမ်းမယ့် ယူနိုက်တက်",
"btext1":" မန်ချက်စတာယူနိုက်တက်အသင်းဟာ နာပိုလီ တိုက်စစ်မှူး ဗစ်တာအိုဆီမန်ကို အရခေါ်ယူသွားနိုင်ဖို့ ကြိုးပမ်းလျက်ရှိနေရာ အခုလက်ရှိမှာလည်း ယူနိုက်တက်က သူတို့ရဲ့ ကစားသမား အန်တိုနီ မာရှယ် ကိုပါ အပြောင်းအရွှေ့ရဲ့ တစိတ်တစ်ပိုင်းအဖြစ်နဲ့ ထည့်သွင်း ကမ်းလှမ်းသွားဖို့ အဆင့်သင့် ဖြစ်နေပြီလို့ သိရှိရပါတယ်။ အသက်(၂၆)နှစ်အရွှယ် ပြင်သစ်တိုက်စစ်ကစားသမား မာရှယ်ဟာ ၂၀၁၅ခုနှစ်ကမှ မိုနာကိုကနေ ရောက်ရှိလာခဲ့တာဖြစ်ပြီး အသင်းအတွက် အရေးပါတဲ့ ကစားသမား ဖြစ်ခဲ့ပေမယ့်လည်း နောက်ပိုင်းနှစ်တွေမှာ သူရဲ့ခြေစွမ်းပိုင်း ကျဆင်းလာမှုတွေကြောင့် ပွဲကစားခွင့်တွေပါ နည်းပါးလာခဲ့ရသလို အခုလက်ရှိမှာလည်း ဆီဗီလာအသင်းဆီ အငှားချထား ခံခဲ့ရပါတယ်။",
"btext2":" မာရှယ်ကို အငှားနဲ့ ခေါ်ယူထားခဲ့တဲ့ ဆီဗီလာအသင်းက အငှားစာချုပ် သက်တမ်း ပြည့်ချိန်မှာ အပြီးသတ် ခေါ်ယူသွားဖို့ ဆန္ဒမရှိတော့ပဲ ယူနိုက်တက်ဆီသာ ပြန်ပို့ဆောင်မှာ ဖြစ်သလို ယူနိုက်တက်ကပါ မာရှယ်ကို အသင်းမှာ ဆက် အသုံးပြုဖွယ် မရှိပဲ အိုဆီမန်ရဲ့ အပြောင်းအရွှေ့ မှာသာ အလိုက်ပေး ကမ်းလှမ်းသွားဖို့ ပြင်ဆင် လာခဲ့တာ ဖြစ်ပါတယ်။ အသက်(၂၃)နှစ်အရွယ်သာ ရှိနေသေးတဲ့ အိုဆီမန်ဟာ လိုင်လီကနေ နာပိုလီအသင်းဆီကို ယူရိုသန်း ၈၀ ဝန်းကျင်လောက်နဲ့ ရောက်ရှိလာတာ ဖြစ်ပြီး နာပိုလီ ကစားသမားဘဝ ပွဲဦးထွက် ရာသီမှာပဲ စီးရီးအေသွင်းဂိုး (၁၀)ဂိုး သွင်းယူနိုင်ခဲ့သလို ဒုတိယရာသီ ဖြစ်တဲ့ ဒီရာသီမှာဆိုရင် စီးရီးအေသွင်းဂိုး (၁၃)ဂိုးအပြင် ပြိုင်ပွဲစုံသွင်းဂိုး (၁၇)ဂိုးအထိ သွင်းယူ ထားနိုင်ခဲ့ပါတယ်။",
"btext3": "အရပ်အမောင်း မြင့်မားပြီး တိုက်စစ်အရည်အသွေးကောင်းတွေ ကြွယ်ဝထားသူဖြစ်တဲ့ အိုဆီမန်ကို ယူနိုက်တက်ဘက်က အလိုရှိလာခဲ့ပေမယ့်လည်း ကစားသမားရဲ့ လက်ရှိတန်ကြေးက အလွန်မြင့်မားနိုင်သလို နာပိုလီနဲ့လည်း ၂၀၂၅ခုနှစ်အထိ စာချုပ်သက်တမ်း ကျန်ရှိနေသေးတဲ့အတွက် ပြောင်းရွှေ့ကြေးကို များစွာပေးချေရနိုင်လို့ ယူနိုက်တက်ဘက်က အိုဆီမန်အတွက် ပြောင်းရွှေ့ကြေးတချို့အပြင် အသင်းရဲ့ တိုက်စစ်ကစားသမား မာရှယ်ကိုပါ အပြောင်းအရွှေ့ရဲ့ တစ်စိတ်တစ်ပိုင်း အဖြစ် ထည့်သွင်း ကမ်းလှမ်းသွားဖွယ် ရှိနေပါတယ်။",
"imgurl1":"https://celemilo.xyz/wp-content/uploads/2022/05/PicsArt_05-14-08.05.28.jpg",
"imgurl2":"https://celemilo.xyz/wp-content/uploads/2022/05/PicsArt_05-14-08.06.01.jpg",
"imgurl3":"https://celemilo.xyz/wp-content/uploads/2022/05/PicsArt_05-14-08.06.27.jpg"
 },

{
"ndate":"May 13",
"htext":"ဘိုင်ယန်မြူးနစ်က ထွက်ခွာဖို့ ဆုံးဖြတ်လိုက်ပြီး ဘာစီလိုနာကို ပြောင်းဖွယ်ရှိတဲ့ လီဝန်ဒေါစကီး",
"btext1":" ဘိုင်ယန်မြူးနစ် အသင်းရဲ့ ပိုလန် ဝါရင့် တိုက်စစ်မှူးကြီး လီဝန်ဒေါစကီးကတော့ ဘိုင်ယန်မြူးနစ်အသင်းနဲ့ စာချုပ်သက်တမ်း ထပ်တိုးတော့မှာမဟုတ်တော့ပဲ ရာသီကုန်မှာ ထွက်ခွာခွင့်ပေးဖို့ တောင်းဆိုထားကြောင်း နာမည်ကျော် အားကစားမီဒီယာ GOAL က အတည်ပြု ပေးလိုက်ပါတယ်။ အသက် ၃၃ နှစ်အရွယ် ရှိပြီဖြစ်တဲ့ လီဝန်ဒေါစကီးဟာ လာမယ့် ဘောလုံးရာသီ အကုန်မှာ ဘိုင်ယန်မြူးနစ်အသင်းနဲ့ စာချုပ်သက်တမ်း ပြည့်မှာဖြစ်ပါတယ်။ ဘိုင်ယန်မြူးနစ် ဖက်က စာချုပ်သစ်အတွက် ကမ်းလှမ်းမှုတွေ ရှိခဲ့ပေမယ့်လည်း လီဝန်ဒေါစကီးက သက်တမ်းထပ်မတိုးဖို့ ဆုံးဖြတ်လိုက်တာဖြစ်ကြောင်းလည်း သိရပါတယ်။",
"btext2":" သတင်းဌာနတွေရဲ့ ဖော်ပြချက်အရ လီဝန်ဒေါစကီးက ဘိုင်ယန်မြူးနစ်ရဲ့ တာဝန်ရှိသူတွေနဲ့ တွေ့ဆုံခဲ့တဲ့ အစည်းအဝေးမှာ အသင်းကနေ ထွက်ခွာခွင့် ပေးဖို့ တရားဝင် တောင်းဆိုခဲ့သလို အသင်းကသာ သူ့ကို ထွက်ခွာခွင့် မပေးရင် သူ့ဆီက ခြေစွမ်းကောင်းတွေကို မျှော်လင့်ဖို့ မဖြစ်နိုင်တော့ကြောင်း အသိပေးခဲ့တယ်လို့ သိရပါတယ်။ ဒါကြောင့် ဘိုင်ယန်မြူးနစ် အနေနဲ့ လီဝန်ဒေါစကီးကို တစ်ရာသီ ဆက်သုံးပြီး အလွတ်ပြောင်းရွှေ့ကြေးနဲ့ လက်လွှတ်မလား၊ ဒါမှမဟုတ် စာချုပ်သက်တမ်း ကျန်နေတုန်း ရောင်းထုတ်မလားဆိုတာကို မကြာခင်မှာ ဆုံးဖြတ်ရတော့မှာ ဖြစ်ပါတယ်။",
"btext3": " ဘိုင်ယန်အတွက် ပြိုင်ပွဲစုံ ၃၇၄ ပွဲကစားပြီး ၃၄၃ ဂိုးထိ သွင်းယူ ပေးထားခဲ့သူ လီဝန်ဒေါစကီးဟာ အသက် ၃၃ နှစ်အရွယ် ရှိပြီဖြစ်ပေမယ့် ဂိုးသွင်းစွမ်းရည် ကျဆင်းသွားခြင်း မရှိသေးပါဘူး။ ဒီနှစ်ဘောလုံး ရာသီမှာဆိုရင်ပဲ ပြိုင်ပွဲစုံ ၄၅ ပွဲမှာ ၄၉ ဂိုးထိ သွင်းယူ ထားနိုင်ခဲ့သူ ဖြစ်တာကြောင့် ဘိုင်ယန်အနေနဲ့ သူ့နေရာကို အစားထိုးဖို့ ခက်ခက်ခဲခဲ ကြိုးစား သွားရဖွယ် ရှိနေပါတယ်။ ဟာလန်းက မန်စီးတီးကို ရောက်သွားပြီဖြစ်သလို ဘိုင်ယန်ရဲ့ပစ်မှတ် ဆဲဘတ်တိုက်စစ်မှူး အဒီယီမီကလည်း ဒေါ့မွန် ရောက်သွားပြီ ဖြစ်တာကြောင့် ဘိုင်ယန်အနေနဲ့ ဘယ်သူနဲ့ အစားထိုးမလဲ ဆိုတာလည်း စိတ်ဝင်စားစရာပါ။ လီဝန်ဒေါစကီးကတော့ ပြီးခဲ့တဲ့ လအနည်းငယ် အတွင်းမှာ ဘာစီလိုနာနဲ့ အပြောင်းအရွှေ့ သတင်းတွေ ဆက်တိုက် ထွက်ပေါ်နေခဲ့တာ ဖြစ်ပါတယ်။",
"imgurl1":"https://celemilo.xyz/wp-content/uploads/2022/05/PicsArt_05-13-08.05.06.png",
"imgurl2":"https://celemilo.xyz/wp-content/uploads/2022/05/PicsArt_05-13-08.05.19.jpg",
"imgurl3":"https://celemilo.xyz/wp-content/uploads/2022/05/PicsArt_05-13-08.06.46.jpg"
 },
{
"ndate":"May 13",
"htext":"မြန်မာအသင်း အာရှကျားကြီးပြန်ဖြစ်လာဖို့အတွက် ဗီယက်နမ် မြန်မာ ပွဲကြိုသုံးသပ်ချက်များ",
"btext1":" မြန်မာအမျိုးသားအသင်းရော အမျိုးသမီးအသင်းရော ယနေ့ညနေ ၆နာရီ ၃၀မှာ အုပ်စုပွဲစဉ်တွေကစားဖို့ရှိနေပါတယ်။ အမျိုးသားအသင်းက အိမ်ရှင်ဗီယက်နမ်နဲ့တွေ့ဆုံရမှာဖြစ်ပြီး အမျိုးသမီးအသင်းကတော့ ဒေသတွင်းအင်အားကြီးအသင်းတစ်သင်းဖြစ်တဲ့ ထိုင်းအသင်းနဲ့ရင်ဆိုင်သွားရမှာပါ။ ပထမဆုံးအနေနဲ့ အမျိုးသားအသင်းအကြောင်း ပြောကြရအောင်ပါ။ (အမျိုးသမီးပွဲအတွက် ထပ်တင်ပေးပါမယ်။) မြန်မာအမျိုးသားအသင်းက အုပ်စုပထမနေရာမှာ ရပ်တည်နေပြီး ဖိလစ်ပိုင် ဗီယက်နမ်တို့က ၄မှတ်စီနဲ့ ဒုတိယ၊ တတိယနေရာမှာရပ်တည်နေတာပါ။ အိမ်ရှင်ဗီယက်နမ်အနေနဲ့ မြန်မာကိုအနိုင်ရဖို့လိုအပ်နေသလို အိမ်ရှင်အားသာချက်နဲ့ ဖိအားပေးကစားသွားဖို့ရှိနေပါတယ်။",
"btext2":" ပွဲကြိုစကားတွေမှာတော့ ဗီယက်နမ်နည်းပြ ပတ်ဟန်ဆိုးလ်က “မြန်မာကို နိုင်ဖို့မခက်ပါဘူး။” လို့ စကားစစ်ထိုးလိုက်ပါတယ်။ ဒါပေမယ့်လည်း မြန်မာနည်းပြ ပိုဗေါ့ဒ်ကတော့ “အမှတ်ရဖို့ထက် ကစားပုံကောင်းအောင်ကစားသွားမယ်။” လို့ ဆိုပါတယ်။ မှန်ပါတယ်။ လက်ရှိမှာ မြန်မာအသင်းက အထက်အသင်းဖြစ်ပြီး ဖိအားရှိနေတာက ဗီယက်နမ်ပါ။ ကိုယ့်မြေကိုယ့်ရေမှာ ကျင်းပတဲ့ ပြိုင်ပွဲဖြစ်ပေမယ့်၊ တစ်ပွဲနိုင်၊ တစ်ပွဲသရေ အဆင့်(၃)ဆိုတဲ့ရလဒ်က ဗီ တို့အတွက်ခံရခက်စေတာလည်းဖြစ်ပါတယ်။ ဗီယက်နမ်က မြန်မာ၊ တီမောတို့နဲ့တွေ့ရမှာဖြစ်ပြီး နှစ်သင်းလုံးကိုနိုင်မှသာ (၁၀)မှတ်နဲ့အုပ်စုတက်ဖို့ ‌အခြေအနေကောင်းမှာဖြစ်ပါတယ်။ တီမောကို နိုင်ပြီး မြန်မာကိုသရေဆို (၈)မှတ်၊ တီမောကိုနိုင်ပြီး မြန်မာကို ရှုံးရင် (၇)မှတ်ရမှာဖြစ်ပြီး အုပ်စုတက်ရေး ရုန်းကန်ရမှာပါ။",
"btext3": " မြန်မာအသင်းရဲ့ခြေစွမ်းအခြေအနေကိုကြည့်ရရင် တိုက်စစ်ပိုင်းက (၆)ဂိုးအထိရရှိထားပေမယ့် တစ်ပွဲကို နှစ်ဂိုးနှုန်းပြန်ပေးနေရတာကတော့ စိုးရိမ်စရာအခြေအနေပါပဲ။ ကွင်းလယ်နဲ့တိုက်စစ်ချိတ်ဆက်မှုတွေမှာလည်း အုပ်စုတွင်း အကောင်းဆုံးလို့တောင်ဆိုရမှာပါ။ တိုက်စစ်ပိုင်းမှာ တစ်ကိုယ်ကောင်းမဆန်ဘဲ ဖိဖိစီးစီးကစားပြီး အဆုံးသတ်ကောင်းဖို့တော့ လိုအပ်နေပါသေးတယ်။ ဆိုတော့ လက်ရှိအနေအထားအရ မြန်မာအသင်းဟာ ဗီယက်နမ်ကိုမယှဉ်နိုင်တာဆိုလို့ အိမ်ရှင်အားသာချက်တစ်ခုပဲရှိပါတယ်။ လက်ရှိခြေစွမ်းအရဆိုရင် မြန်မာအသင်းအနေနဲ့ အနိမ်ဆုံးသရေကစားနိုင်မှာဖြစ်ပြီး အထက်ကပြောခဲ့တဲ့ အားနည်းချက်တွေကို ပြင်ဆင်နိုင်မယ်ဆိုရင် အနိုင်ရလဒ်က ကိုယ့်လက်ထဲမှာပဲ ရှိပါတယ်။",
"imgurl1":"https://ggmunews.club/kmy/wp-content/uploads/2022/05/Picsart_22-05-13_10-41-13-841-1140x599.jpg",
"imgurl2":"https://ggmunews.club/kmy/wp-content/uploads/2022/05/Picsart_22-05-08_19-36-21-338-1140x641.jpg",
"imgurl3":"https://ggmunews.club/kmy/wp-content/uploads/2022/05/Picsart_22-05-10_18-59-46-782-1140x641.jpg"
 },
{
"ndate":"May 13",
"htext":"ကျွန်တော်ကသာ အကောင်းဆုံးပါလို့ ပြောလာတဲ့ ရီးရဲလ်ကို လက်စားချေမယ့် မိုဆာလာ",
"btext1":" ၂၀၂၂ခုနှစ်ရဲ့ FWA တစ်နှစ်တာ အကောင်းဆုံးကစားသမား ဖြစ်ခဲ့ပြီးနောက် အီဂျစ်လက်ရွေးစင်ကစားသမားက သူ့ကို ယှဉ်နိုင်တဲ့ကစားသမား အနည်းငယ်သာ ရှိတယ်လို့ ယုံကြည် နေပါတယ်။ မိုဟာမက် ဆာလာဟာ သူကစားတဲ့ နေရာမှာ သူသာ ကမ္ဘာ့အကောင်းဆုံး ဖြစ်တယ်လို့ လက်ခံထားပြီး လီဗာပူး ကြယ်ပွင့်က သူဟာ ဘယ်လိုကိန်းဂဏန်းချင်းပဲ ယှဉ်ယှဉ် ထိပ်ဆုံးကပဲလို့ ပြောလာတာပါ။",
"btext2":" လီဗာပူးအသင်းရဲ့ တိုက်စစ်မှူးဟာ အန်ဖီးမှာ ကောင်းမွန်တဲ့ ဘောလုံးရာသီ တစ်ခုကို ဖြတ်သန်းနေတာ ဖြစ်ပြီး နည်းပြ ကလော့ပ်ရဲ့ဖလား ၄လုံး အိပ်မက်မှာ အဓိကကျတဲ့ နေရာကနေ ပါဝင်ခဲ့ ပါတယ်။ ၂၀၂၂ ခုနှစ်ရဲ့ FWA တစ်နှစ်တာ အကောင်းဆုံးကစားသမား အဖြစ် ရွေးချယ်ခံရ ပြီးနောက်မှာ မိုဟာမက် ဆာလာက သူ့အသင်းမှာပဲ ဖြစ်ဖြစ်၊ တစ်ကမ္ဘာလုံးမှာပဲ ဖြစ်ဖြစ် သူ့ကို ယှဉ်နိုင်သူအနည်းငယ်သာ ရှိတယ်လို့ ယုံကြည်နေတာပါ။ beIN SPORTS နဲ့ အင်တာဗျူးမှာ ဆာလာက’ ကျွန်တော့် နေရာမှာ ကစားတဲ့ တခြားကစားသမားတွေနဲ့ ကျွန်တော့်ကို နှိုင်းယှဉ်မယ် ဆိုရင် ကျွန်တော့် အသင်းထဲမှာတင် မဟုတ်ဘဲ တစ်ကမ္ဘာလုံးမှာပါ ကျွန်တော်က အကောင်းဆုံးဆိုတာ ခင်ဗျားသိ သွားလိမ့်မယ်’",
"btext3": " ကျွန်တော်က ကျွန်တော့် အလုပ်အပေါ် အပြည့်အဝ အာရုံစိုက်တယ်။ အကောင်းဆုံး ဖြစ်အောင် ကျွန်တော် အမြဲကြိုးစားတယ်။ ကျွန်တော့်ရဲ့ အချက်အလက်တွေက သက်သေတွေ ပဲလေ’ ‘ကျွန်တော်က အမြဲတမ်း စိန်ခေါ်မှု အသစ်တွေဖန်တီးရတာကို ကြိုက်တယ်။ မတူညီတဲ့ အလုပ်တွေကို ကွဲပြားတဲ့ ပုံစံတစ်ခုနဲ့ လုပ်ရတာကိုသဘောကျတယ်။ ဒါက ကျွန်တော့်ရဲ့တာဝန်ပဲ’ လို့ ပြောသွားခဲ့တာပါ။ အီဂျစ်လက်ရွေးစင် ကစားသမားဟာ လာမယ့်ရက်သတ္တပတ်တွေ အတွင်း အရေးပါတဲ့ ဖလား ၂လုံး အတွက် ဗိုလ်လုပွဲတွေ ကစားရဖို့ ရှိနေပြီး ချယ်ဆီးအသင်းနဲ့ အက်ဖ်အေဖလား၊ ရီးရဲမက်ဒရစ်နဲ့ ချန်ပီယံလိဂ် ဗိုလ်လုပွဲတွေကို ကစားရမှာဖြစ်ပါတယ်။",
"imgurl1":"https://celemilo.xyz/wp-content/uploads/2022/05/PicsArt_05-13-07.22.54.jpg",
"imgurl2":"https://celemilo.xyz/wp-content/uploads/2022/05/PicsArt_05-13-07.22.06.jpg",
"imgurl3":"https://celemilo.xyz/wp-content/uploads/2022/05/PicsArt_05-13-07.22.43.jpg"
 },
{
"ndate":"May 13",
"htext":"ဒီနောက်ပိုင်းမှာ အတ္တတွေ ပိုကြီးလာသလား အောက်မေ့ရတဲ့ ဆာလာရဲ့ပြုမူပြောဆိုပုံများ",
"btext1":" လီဗာပူးတိုက်စစ်ကစားသမား ဆာလာက သူလက်ရှိကစားနေတဲ့နေရာမှာ သူကသာ ကမ္ဘာ့အကောင်းဆုံးဖြစ်တယ်လို့ ပြောကြားလိုက်ပါတယ်။ ဒါ့အပြင် သူ့ရဲ့ အချက်အလက်မှတ်တမ်းတွေကလည်း ဒါတွေကို သက်သေပြနေတယ်လို့ ဖွင့်ဟပြောကြားခဲ့ပါတယ်။",
"btext2":" ဒီနောက်ပိုင်းပွဲစဥ်တွေမှာ ဆာလာက လီဗာပူးအတွက် ဂိုးသွင်းခြေစွမ်း ပျောက်ဆုံးနေပြီး အသင်းဖော်တွကို လူမပေးဘဲ တကိုယ်ကောင်းဆန်ဆန် ကစားတဲ့ပုံစံတွေကြောင့်လည်း လီဗာပူးပရိသတ်တွေရဲ့ ဝေဖန်မှုတွေနဲ့ပါ ရင်ဆိုင်နေရပါတယ်။ ဒါ့အပြင် တပတ်လုပ်ခ ပေါင် (၅) သိန်း တောင်းဆိုထားတာကြောင့်လည်း လက်ရှိအချိန်ထိ လီဗာပူးနဲ့ စာချုပ်သစ် မချုပ်ဆိုနိုင်သေးပါဘူး။ image ဒါပေမယ့် ပရီးမီးယားလိဂ်ရဲ့ ဂိုးသွင်းဘုရင်ဆုကို ဆွတ်ခူးနိုင်ဖို့အတွက်တော့ ထိပ်ဆုံးက ပြေးနေဆဲဖြစ်ပါတယ်။ အဲ့ဒါကြောင့်လည်း ဆာလာက “ကျနော် ကစားတဲ့နေရာမှာ ကစားတဲ့ အခြားဘယ်သူနဲ့မဆို ခင်ဗျားတို့ နှိုင်းယှဥ်ကြည့်လိုက်ပါ။ ကျနော့်အသင်းမှာတင်မဟုတ်ဘဲ ကမ္ဘာပေါ်မှာပါ ကျနော်က အကောင်းဆုံးဆိုတာကို ခင်ဗျားတွေ့မှာပါ”",
"btext3": "  “ကျနော်က ကိုယ့်အလုပ်အပေါ် အမြဲတမ်း အာရုံစိုက်တယ်၊ အကောင်းဆုံး ကြိုးစားတယ်၊ ကျနော့်ရဲ့ ကိန်းဂဏန်းအချက်အလက်တွေက ကျနော်ပြောတဲ့ စကားတွေကို အကောင်းဆုံး သက်သေပြနေမှာပါ။ ကျနော်က ကိုယ့်အတွက် စိန်ခေါ်မှုအသစ်တွေ ဖန်တီးရတာကို အမြဲတမ်း သဘောကျပါတယ်။ မတူညီတဲ့ ကွဲပြားခြားနားမှုတွေကို လုပ်ပြဖို့က ကျနော့်တာဝန်ပါ” လို့ ပြောကြားသွားခဲ့ပါတယ်။ image ဆာလာ ပြောဆိုသွားတဲ့စကားက သူ့အနေနဲ့ လီဗာပူးအသင်းဖော်တွေဖြစ်တဲ့ မာနေး၊ ဒီယက်ဇ်၊ ဂျိုတာတို့ထက်ပါ ပိုကောင်းတဲ့သဘောဖြစ်တယ်လို့ မီဒီယာတွေက သုံးသပ်ပြောကြားနေကြပါတယ်။ လီဗာပူးဟာ လာမယ့်စနေညမှာ ချဲလ်ဆီးနဲ့ အက်ဖ်အေဖလား ဗိုလ်လုပွဲကို ယှဉ်ပြိုင်ကစားရမှာဖြစ်တယ်။",
"imgurl1":"https://duwun.sgp1.cdn.digitaloceanspaces.com/316502/conversions/5-teaser.jpg",
"imgurl2":"https://i.dailymail.co.uk/1s/2022/05/12/09/57720583-0-image-a-13_1652343050961.jpg",
"imgurl3":"https://cdn.vox-cdn.com/thumbor/VCOyw074K8rd9-G8H71k5c3xo78=/1400x1400/filters:format(jpeg)/cdn.vox-cdn.com/uploads/chorus_asset/file/23454860/1396537990.jpg"
 },
{
"ndate":"May 12",
"htext":"အလွတ်နဲ့ ရဖွယ်ရှိတဲ့ ဒိုင်ဘာလာကြောင့် မုတ်ဆိတ်ပျားစွဲဦးမယ့် ဘာစီလိုနာ",
"btext1":" ရာသီကုန်မှာ ဂျူဗင်တပ်ကနေ အလွတ် ပြောင်းရွှေ့ကြေးနဲ့ ထွက်ခွာမယ့် အာဂျင်တီးနား ကြယ်ပွင့် တိုက်စစ်မှူး ဒိုင်ဘာလာဟာ စပိန်လာလီဂါ အင်အားကြီးကလပ် ဘာစီလိုနာထံ ပြောင်းရွှေ့ဖို့ စဉ်းစားနေကြောင်း အီတလီ သတင်းဌာနတွေက အခိုင်အမာ ဖော်ပြသွားကြပါတယ်။",
"btext2":" ဒိုင်ဘာလာဟာ ဂျူဗင်တပ်ရဲ့ အဓိက တိုက်စစ်မှူးလည်း ဖြစ်ပေမယ့် အသင်းရဲ့ တာဝန်ရှိသူတွေနဲ့ သူ့ရဲ့ကြားမှာ စာချုပ်သစ် ချုပ်ဆိုဖို့ သဘောတူညီမှု မရခဲ့တာကြောင့်ပဲ ဒိုင်ဘာလာက ယခုနှစ် ဘောလုံးရာသီ အကုန်မှာ ဂျူဗင်တပ်နဲ့ လမ်းခွဲဖို့ ဆုံးဖြတ်ခဲ့တာပါ။ ဂျူဗင်တပ်ဟာ ယခုနှစ် ဘောလုံးရာသီ အစမှာ ဒိုင်ဘာလာကို ၄နှစ်သက်တမ်း ရှိတဲ့ စာချုပ်သစ် တရပ် ချုပ်ဆိုဖို့ သဘောတူညီမှု ရယူနိုင်ခဲ့ပေမယ့် နောက်ပိုင်းမှာ ဂျူဗင်တပ်ရဲ့ တာဝန်ရှိသူတွေက ဘဏ္ဍာရေး ကြပ်တည်းမှုကို အကြောင်းပြကာ ဒိုင်ဘာလာကို စာချုပ်သစ် ကမ်းလှမ်းခဲ့မှုအား ပြန်လည် ရုတ်သိမ်းခဲ့ပါတယ်။",
"btext3": " ဂျူဗင်တပ်ရဲ့ လုပ်ရပ်ကြောင့်ပဲ ဒိုင်ဘာလာက ဂျူဗင်တပ်ကနေ ထွက်ခွာဖို့ ဆုံးဖြတ်ခဲ့တာ ဖြစ်ပြီး လက်ရှိအချိန်မှာတော့ ဥရောပ အင်အားကြီးအသင်းတွေ ဖြစ်တဲ့ မန်ချက်စတာ ယူနိုက်တက် ၊ ဘာစီလိုနာ ၊ အာဆင်နယ် ၊ စပါး ၊ အက်သလက်တီကို မက်ဒရစ် စတဲ့ အသင်းတွေက ဒိုင်ဘာလာကို ခေါ်ယူဖို့ အပြိုင်အဆိုင် စိတ်ဝင်စားနေကြပါတယ်။ သတင်းတွေအရ ဒိုင်ဘာလာဟာ ဂျူဗင်တပ်ကနေ ထွက်ခွာပြီးနောက် စပိန်မြေဆီ ခြေဆန့်ဖို့ စဉ်းစားနေကာ လတ်တလောမှာ ဇာဗီရဲ့ ဦးဆောင်မှုနဲ့ အတူ ခြေစွမ်းကောင်းတွေ ပြသထားနိုင်တဲ့ ဘာစီလိုနာဆီ ပြောင်းရွှေ့ဖို့က ဒိုင်ဘာလာရဲ့ ဦးစားပေး ပစ်မှတ် ဖြစ်ကြောင်း သိရပါတယ်။",
"imgurl1":"https://celemilo.xyz/wp-content/uploads/2022/05/PicsArt_04-12-10.52.55-810x425-1.jpg",
"imgurl2":"https://celemilo.xyz/wp-content/uploads/2022/04/PicsArt_04-04-07.38.45.jpg",
"imgurl3":"https://celemilo.xyz/wp-content/uploads/2022/04/PicsArt_04-04-07.40.09.jpg"
  },
{
"ndate":"May 12",
"htext":"ဖလားလေးလုံးအိပ်မက်မှာ ပေးဆပ်မှုတွေပါ ရှိလာနေတဲ့ လီ ဗာပူး",
"btext1":" အင်္ဂလန် ဘောလုံးသမိုင်းကြောင်း တစ်လျှောက် ဖလား 4 လုံး အိပ်မက် ကို လီဗာပူး လောက် အချိန်တွေ အကြာကြီး ဆွဲဆန့်ပြနိုင်တဲ့ အသင်းမျိုး တစ်ကြိမ် တစ်ခါမှ ပေါ်ပေါက်ခဲ့ခြင်း မရှိသေးပါဘူး။ ဒါ့အပြင် ကာရာဘောင် ဖလား ၊ ချန်ပီယံလိဂ် ဖလား နဲ့ အက်ဖ်အေ ဖလား အကြို ဗိုလ်လုပွဲတွေ ကို တစ်ပြိုင်နက် တက်ရောင်အောင် စွမ်းဆောင်ပြနိုင်တာ ကလဲ လီဗာပူး က ပထမဆုံး ဖြစ်ပြီး ၊ ဘောလုံး နည်းပြတွေ ထဲက ဆိုရင် ယာဂန် ကလော့ပ် က ပထမဆုံး အကြိမ် စွမ်းဆောင်ပြလိုက်တာ ဖြစ်ပါတယ်။ “ရယူခြင်းတွေ ရှိရင် ၊ ပေးဆပ်မှုတွေလဲ ရှိရတယ်” ဆိုတဲ့ စကားဆို အတိုင်း လီဗာပူး ဟာ သူတို့ရဲ့ တိုက်ပွဲဝင် စိတ်ဓါတ်တွေကို အမြင့်ဆုံး အထိ လွှင့်တင်ပြပြီးနောက်ပိုင်းမှာတော့ ပေးဆပ်မှုတွေက တဖြေးဖြေး ပိုများလာခဲ့ပါတယ်။ ပြီးခဲ့တဲ့ ဧပြလ အတွင်း အနီးကပ် ပြိုင်ဘက် မန်စီးတီး နဲ့ 2 ပွဲ ၊ မဟာ ပြိုင်ဘက် ယူနိုက်တက် ၊ မြို့ခံပြိုင်ဘက် အဲဗာတန် ၊ ချန်ပီယံလိဂ် ကွာတားဖိုင်နယ် ၊ ဆီမီးဖိုင်တယ် ပွဲစဉ်တွေ အပါအဝင် 9 ပွဲ ဆက်တိုက် ကစားခဲ့ရတဲ့ လီဗာပူး ဟာ ပွဲပန်းဒဏ်တွေ တဖြေးဖြေး နဲ့ စတင်ခံစားလာနေရပါပြီ။",
"btext2":" လက်ရှိ အချိန်ထိ လီဗာပူး ဟာ ဒီရာသီ ပြိုင်ပွဲပေါင်းစုံ 59 ပွဲ အထိ ကစားရထားရသလို ၊ ပရီးမီးယားလိဂ် အသင်းတွေထဲမှာ ပွဲအရေအတွက် အများဆုံး ကစားရတဲ့ မှတ်တမ်းမျိုး ဖြစ်ပြီး ၊ အဲဒီ ပမာဏ အထိ ကစားပေးသည့်တိုင်အောင် ရှုံးပွဲက 3 ပွဲသာ ကြုံခဲ့ရပါတယ်။ နိုင်ငံ့ လက်ရွေးစင် ပွဲစဉ်တွေ သွားရောက် ကစားလိုက် ၊ ကလပ် အသင်းအတွက်လဲ အစွမ်းကုန် တိုက်ပွဲဝင်နေလိုက် လုပ်နေရတဲ့ ကစားသမားတွေ အနေနဲ့လဲ ပွဲပင်ပန်းမှုက မချောင်ပါဘူး။ ဒီကြားထဲမှာ ဖလား 4 လုံး မျှော်လင့်ချက် ဆိုတဲ့ ဖိအားတွေကြောင့် စိတ်ရော ကိုယ်ပါ ပင်ပန်းလွန်းကြပါတယ်။ အထင်ရှားဆုံး ကတော့ အိမ်ကွင်းမှာ စပါးကို လက်ခံ ကစားခဲ့ရတဲ့ ပွဲဖြစ်ပြီး ဘောလုံး ပိုင်ဆိုင်မှု အသာစီးယူပြီး ကစားပြသည့်တိုင်အောင် သရေ ရလာဒ်နဲ့သာ ကျေနပ်ခဲ့ရပါတယ်။ ဒီရလာဒ်ကြောင့် လီဗာပူး ရဲ့ ပရီးမီးယားလိဂ် ဖလား မျှော်လင့်ချက်လဲ အနည်းငယ် ဝေးကွာ သွားခဲ့ရသလို ၊ ဖလား 4 လုံး စလုံးကို တပြိုင်နက် ပစ်မှတ်ထားဖို့ ဆိုတာ လွယ်ကူတဲ့ ကိစ္စမျိုး မဟုတ်တာ ပိုပြီး ထင်ရှားလာပါတယ်။ ဧပြီလ အတွင်း 4 ပွဲသာ ကစားရတဲ့ အသင်းနဲ့ 9 ပွဲ အထိ ကစားခဲ့ရတဲ့ အသင်းတို့အကြား ကစားသမား လန်းဆန်းမှုက တော်တော်ကို ကွာဟချက် ကြီးမားလွန်းခဲ့ပါတယ်။ နောက်ဆုံး ကစားခဲ့တဲ့ 3 ပွဲ ကို ကြည့်လိုက်မယ် ဆိုရင် လီဗာပူး ဟာ သူတို့ကပဲ ဦးဆောင်ဂိုးတွေ ခွင့်ပြုထားရပါတယ်။ ဒါ့အပြင် အက်စ်တွန် ဗီလာ နဲ့ ကစားခဲ့တဲ့ ပွဲမှာ ကွင်းလယ်က အားထားရတဲ့ ဖာဘင်ဟို က တံကောက်ကြော ဒဏ်ရာ ရရှိသွားလို့ ၊ အနည်းဆုံး 3 ပွဲ ဆက်တိုက် လွဲချော်ဖို့ သေချာသွားခဲ့ပါပြီ။",
"btext3": " ဒီသတင်းကြောင့် ချဲဆီး နဲ့ ကစားမယ့် အက်ဖ်အေ ဖလား ဗိုလ်လုပွဲကို သေချာပေါက် ပါဝင်နိုင်ခြင်း ရှိတော့မှာ မဟုတ်သလို ၊ လီဗာပူး အတွက်တော့ နှစ်ပတ် ဆက်တိုက် ဆုံးရှုံးနစ်နာမှုတွေ ပေါ်ပေါက်လာခဲ့တာလဲ ဖြစ်ပါတယ်။ လီဗာပူး ဟာ ဒီရာသီမှာ ချဲဆီး နဲ့ 3 ကြိမ် အထိ ရင်ဆိုင် ကစားခဲ့ဖူးပြီး ၊ စုစုပေါင်း မီးနစ် 300 ဝန်းကျင် အထိ ကစားပြီးသည့်တိုင်အောင် အရှုံးအနိုင် ထွက်ပေါ်ခြင်း မရှိသေးပါဘူး။ ဒါကြောင့် တတိယမြောက် တွေ့ဆုံတဲ့ အက်ဖ်အေ ဖလား ဗိုလ်လုပွဲမှာတော့ ဘယ်လို ရလာဒ်မျိုးတွေ ထွက်လာကြမလဲ ဆိုတာ စိတ်ဝင်စားဖို့ ကောင်းနေပါတယ်။ နောက်ဆုံးရ သတင်းတွေ အရတော့ ဖာဘင်ဟို ဟာ ပဲရစ်မှာ ကစားမယ့် ချန်ပီယံလိဂ် ဗိုလ်လုပွဲ မတိုင်မီ ပြန်လည် သက်သာလာဖွယ် ရှိနေတယ်လို့ ရေးသားလျှက် ရှိနေပါတယ်။ တစ်ဖက် က ရီးရဲ မက်ဒရစ်က ချန်ပီယံလိဂ် ဗိုလ်လုပွဲ ကစားဖို့ ဖိအားကင်းကင်း နဲ့ အားမွေးနေကြချိန်မှာ ၊ ကလော့ပ် ရဲ့ လီဗာပူး ကတော့ ပြည်တွင်း ဖလား မျှော်လင့်ချက်တွေ အကြားက ဖိအားတွေ ဆက်တိုက် များနေဆဲ ဖြစ်ပါတယ်။ တကယ်လို့သာ ဖာဘင်ဟို သာ အချိန်မီ ပြန်လည် သက်သာလာခြင်း မရှိခဲ့ရင် ၊ လီဗာပူး အနေနဲ့ ရီးရဲ မက်ဒရစ် ကို ရင်ဆိုင် ကစားတိုင်း ဒဏ်ရာပြသနာတွေ ရုန်းကန်ရတဲ့ အစဉ်အလာဆိုးကြီး တစ်ခုကို ဆက်လက် ရင်ဆိုင်ရဖွယ် ရှိနေပါတယ်။ ကိဗ်ယက်မှာ ကစားခဲ့တဲ့ ချန်ပီယံလိဂ် ဗိုလ်လုပွဲ တုန်းက မို ဆာလာ ပုခုံးဒဏ်ရာ ရသွားခဲ့သလို ၊ မနှစ်က ရင်ဆိုင် ကစားကြချိန်မှာလဲ အဓိက ခံစစ်မှုးတွေ ကစားပေးနိုင်ခြင်း မရှိလို့ လက်မြှောက် အရှုံးပေးထားရသေးပါတယ်။ ဒါကြောင့် ကလော့ပ်ဟာ ဒီတစ်ကြိမ် ရင်ဆိုင် ကစားရမှာတော့ အတောင့်တင်းဆုံး လူစာရင်း ဖြစ်အောင် မျှော်လင့်နေမှာပါ။ဘာပဲ ဖြစ်ဖြစ် ရယူလိုခြင်းတွေ အကြားမှာ ပေးဆပ်မှုတွေ နဲ့တော့ ဖြတ်သန်းရတာချည်းပါပဲ။",
"imgurl3":"https://ggmunews.club/kmy/wp-content/uploads/2022/05/Picsart_22-05-08_15-19-31-078-1140x641.jpg",
"imgurl1":"https://ggmunews.club/kmy/wp-content/uploads/2022/05/3050.jpg",
"imgurl2":"https://ggmunews.club/kmy/wp-content/uploads/2022/05/P2021-12-07-AC_Milan_Liverpool-62-1140x760.jpg"
 },
{
"ndate":"May 12",
"htext":"ယူနိုက်တက်အသင်းသားတွေကို သရဲနီစိတ်ဓာတ် ပြန်လည်သွတ်သွင်းပေးမယ်ဆိုတဲ့ တန်းဟတ်",
"btext1":" လာမည့်သီတင်းပတ်အနည်းငယ်အတွင်း မန်ယူကို စတင်တာဝန်ယူတော့မည်ဖြစ်သော တန်းဟက်သည် မန်ယူအသင်းကို အနိုင်ရလိုစိတ် ပြင်းထန်လာရန် ကြိုးစားသွားမည်ဟု ပြောဆိုလိုက်သည်။",
"btext2":" မနေ့ညက ဟီရန်ဗင်းကို အိမ်ကွင်း၌ ၅-၀ ဖြင့် အနိုင်ရရှိပြီးနောက် အသက် ၅၂ နှစ်အရွယ်ရှိ တန်းဟက်သည် အိုင်းယတ်စ်ကို ၄ နှစ်အတွင်း ဒတ်ချ်အမှတ်ပေးချန်ပီယံဆု ၃ ကြိမ် ရရှိရန် စွမ်းဆောင်ပေးနိုင်ခဲ့သည်။ ကျန်တစ်နှစ်မှာ ကိုဗစ်-၁၉ ကြောင့် ဟော်လန်အမှတ်ပေးချန်ပီယံပြိုင်ပွဲ ပျက်သွားခြင်းဖြစ်သည်။ တန်းဟက်က မန်ယူအသင်းသို့ အနိုင်ရလိုစိတ်ပြင်းထန်သည့် အစဉ်အလာ ပြန်လည်ထွန်းကားလာအောင် ကြိုးစားသွားမည်ဖြစ်ကြောင်း ပြောဆိုလိုက်သည်။",
"btext3": " တန်းဟက်က “မန်ယူအသင်း မန်နေဂျာဖြစ်ရလို့ ဂုဏ်ယူပါတယ်။ စိန်ခေါ်မှုတွေအတွက် စိတ်လှုပ်ရှားမိတယ်။ အသင်းရဲ့ သမိုင်းကြောင်းနဲ့ ပရိသတ်တွေရဲ့ အားပေးမှုကို သိပါတယ်။ ထိုက်တန်တဲ့ အောင်မြင်မှုရအောင် ကြိုးစားသွားမှာပါ”ဟု ပြောဆိုလိုက်သည်။ အိုင်းယတ်စ်အမှုဆောင်အရာရှိချုပ် မန်ယူဂိုးသမားဟောင်း ဗန်ဒါးဆားက အိုင်းယတ်စ်အတွက် တန်းဟက် လုပ်ပေးခဲ့သည်များကို ကျေးဇူးတင်ကြောင်း ပြောဆိုခဲ့သည်။",
"imgurl1":"https://ggmunews.club/kmy/wp-content/uploads/2022/05/images-34.jpeg",
"imgurl2":"https://ggmunews.club/kmy/wp-content/uploads/2022/05/Picsart_22-05-09_13-32-26-262-1140x641.jpg"
 },
{
"ndate":"May 12",
"htext":"ပရီးမီးယားလိဂ်ချန်ပီယံဆုနဲ့ နီးကပ်လာပေမယ့်လည်း ခံစစ်ပိုင်း ဒဏ်ရာပြသနာတွေနဲ့ ကြုံတွေ့နေရတဲ့ မန်စီးတီး",
"btext1":" ယမန်နေ့က ဝုဖ်အသင်းကို ၅-၁ ဖြင့်အနိုင်ရရှိလိုက်သော်လည်း မန်စီးတီးအသင်းသည် အမာခံ ခံစစ်ကစားသမားများ ဖြစ်ကြသော လာပေါ်တေနှင့် ဖာနန်ဒင်ဟိုတို့ ဒဏ်ရာရရှိသွားခြင်းကြောင့် လက်ကျန်ပွဲစဉ်များအတွက် စိုးရိမ်ပူပန်စရာ ဖြစ်လာခဲ့ရသည်။ မန်စီးတီးသည် တနင်္ဂနွေနေ့တွင် ကစားရခက်သည်ဟု နာမည်ကြီးသော ဝက်စ်ဟမ်းအသင်းနှင့် ကစားရန် ရှိနေပြီး အသင်းခေါင်းဆောင် ဖာနန်ဒင်ဟိုသည် ကြွက်သားဒဏ်ရာ ရရှိနေခြင်းကြောင့် ဂွာဒီယိုလာ၏ အသင်းမှာ စိုးရိမ်နေရခြင်း ဖြစ်သည်။ဖာနန်ဒင်ဟိုက ကြွက်သားဒဏ်ရာရရှိခြင်းဖြစ်ပြီး လာပေါ်တေကမူ ဒူးကိုထိခိုက်မိခြင်း ဖြစ်သည်။",
"btext2":" ဝုဖ်နှင့် ပွဲတွင် မန်စီးတီးသည် လာပေါ်တေ၊ ဖာနန်ဒင်ဟိုတို့နှင့်အတူ ပွဲထွက်လာခဲ့သော်လည်း ခံစစ်မှူးများ အသီးသီး ဒဏ်ရာများ ရခဲ့ခြင်းကြောင့် လူစားလဲခဲ့ရပြီးနောက် နာသန်အကီနှင့် ရိုဒရီတို့က ခံစစ်အတွဲ အဖြစ်ပွဲပြီးသည်အထိ ကစားခဲ့ရသည်။ ဂွာဒီယိုလာက “ဖာနန်ဒင်ဟို ရဲ့ ဒဏ်ရာက အခြေအနေမကောင်းတာ အထင်အရှားပါပဲ။ ဒါကြောင့် တနင်္ဂနွေနေ့ပွဲမှာ သူပါနိုင်ဖို့ မလွယ်ပါ့ဘူး။ လာပေါတေရဲ့ ဒူးကလည်းသိပ် အခြေအနေ မကောင်းဘူး။ ဝက်စ်ဟမ်းနဲ့ ပွဲကိုသူကစားနိုင်မလားမသေချာဘူး။ စောင့်ကြည့်ရမယ်”ဟုပြောဆိုလိုက်သည်။ မန်စီးတီးသည် ဝုဖ်ကို ၅-၁ ဖြင့်အနိုင်ရပြီးနောက် ပရီးမီးယားလိဂ်တွင် နောက်ဆုံး ၅ ပွဲဆက် အနည်းဆုံးသွင်းဂိုး ၃ ဂိုးနှင့်အထက် သွင်းယူပြီး အနိုင်ရသည့် ပထမဆုံး အသင်းဖြစ်လာသည်။",
"imgurl1":"https://www.drepost.com/wp-content/uploads/2022/05/images-39.jpeg",
"imgurl2":"https://www.drepost.com/wp-content/uploads/2022/05/guardiola-voelt-druk-toenemen-dit-liverpool-hoort-bij-beste-teams-aller-tijden.jpg"
 },
{
"ndate":"May 12",
"htext":"Breaking News – ဖရန်ကီ ဒီဂျောင်ကို ယူရိုသန်း ၈၀နဲ့ ခေါ်ယူဖို့ မန်ယူ သဘောတူညီမှုရရှိ",
"btext1":" မန်ချက်စတာ ယူနိုက်တက် အသင်းဟာ ရာသီသစ်မှာ နည်းပြသစ် ဖြစ်လာမယ့် အဲရစ်တန်ဟက် အလိုရှိနေတဲ့ ကစားသမား ဖြစ်တဲ့ စပိန်ထိပ်သီး ဘာစီလိုနာအသင်းရဲ့ ကွင်းလယ် ကစားသမား ဖရန်ကီ ဒီဂျောင်ကို ခေါ်ယူဖို့ ဘာစီလိုနာ အသင်းနဲ့ သဘောတူညီမှု ရရှိသွားပြီလို့ စပိန် သတင်းတွေက ဖော်ပြနေကြပါတယ်။",
"btext2":" ၂၅ နှစ်သား နယ်သာလန် ကွင်းလယ်လူဟာ အေဂျက်မှာ ကစားစဉ်က နည်းပြဟောင်း အဲရစ် တန်ဟတ်နဲ့ မန်ချက်စတာ ယူနိုက်တက်မှာ ပြန်လည်ဆုံတွေ့မှာ ဖြစ်ပြီး မေလကုန်မှာ အပြီးသတ် ပြောင်းမှာ ဖြစ်တယ်လို့ စပိန်နာမည်ကြီး ဂျာနယ်လစ် ဂျရတ်ရိုမီယိုက အတည်ပြု ထားပါတယ်။ ပြောင်းရွှေ့ကြေးအနေဖြင့် ယူရို သန်း ၇၀-၈၀ ဝန်းကျင် ကျသင့်မှာ ဖြစ်ပြီး ဘာစီလိုနာအနေနဲ့ နောက်ရာသီမှာ ဒီဂျောင်သာ ခြေစွမ်းပြန် မပြနိုင်ခဲ့ပါက တန်ကြေး ပိုမိုကျဆင်းသွားမည် ဖြစ်သဖြင့် အသင်းရဲ့ ဘဏ္ဍာရေး အကြပ်အတည်းအရ ယခုအချိန်တွင် ရောင်းထုတ်ခြင်း ဖြစ်ပါတယ်။",
"btext3": " ဘာစီလိုနာ အနေနဲ့ အေစီမီလန်ကွင်းလယ် ကစားသမား ဖရန့်ကတ်ဆေးကို အလွတ်နဲ့ ခေါ်ယူ ထားနိုင်တာက ဒီဂျောင်ကို လက်လွှတ်နိုင်ဖို့ ဖြစ်လာတာပါ။ အပြောင်းအရွှေ့ အတွက် ဘာစီလိုနာနဲ့ သဘောတူညီမှု ရရှိရန် အလွန်နီးစပ်နေပြီဖြစ်ပြီး အပြာင်းအအရွှေ့ကိစ္စမှာ ၉၅% အထိ ပြီးမြောက်နေပြီ ဖြစ်ပါတယ်။ ဖရန်ကီ ဒီဂျောင်ဟာ ဒီနှစ် ဘောလုံးရာသီ ဘာစီလိုနာ အသင်းအတွက် ပြိုင်ပွဲစုံ ၄၄ ပွဲ ပါဝင်ကစားပေး ထားရာမှာတော့ ကိုယ်တိုင် ၄ ဂိုးသွင်းပြီး အသင်းဖော်တွေကို ၅ ဂိုးဖန်တီး ပေးထားနိုင်ခဲ့ပါတယ်။",
"imgurl1":"https://celemilo.xyz/wp-content/uploads/2022/05/PicsArt_05-12-07.32.06-1140x599.jpg",
"imgurl2":"https://celemilo.xyz/wp-content/uploads/2022/05/PicsArt_05-12-07.36.11.jpg",
"imgurl3":"https://celemilo.xyz/wp-content/uploads/2022/05/PicsArt_05-12-07.35.33.jpg"
 },
{
"ndate":"May 12",
"htext":"တိုက်စစ်မှူး ဂျေဇုကို ခေါ်ယူနိုင်ဖို့ အနီးစပ်ဆုံး အခြေအနေ ရှိနေပြီဖြစ်တဲ့ တော်ဝင်ဂန်းနား",
"btext1":" မန်စီးတီး အသင်းရဲ့ ဘရာဇီး တိုက်စစ်မှုး ဂျေဇု ရဲ့ အေးဂျင့် ဖြစ်သူက အာဆင်နယ် ဟာ သူ့ကစားသမား ကို ခေါ်ယူဖို့ စိတ်ဝင်စားနေတာကြောင့် တရားဝင် ဆွေးနွေးမှုတွေ ရှိထားတဲ့အကြောင်း ထုတ်ဖော် ပြောဆိုလိုက်ပါတယ်။ အာဆင်နယ် နဲ့ ဂျေဇု ရဲ့ ကိုယ်စားလှယ်တို့ တွေ့ဆုံ ဆွေးနွေးမှုတွေ အပြီးမှာ မန်စီးတီး တိုက်စစ်မှုး ဟာ လန်ဒန် ကလပ်ကို ပြောင်းရွှေ့ ကစားဖို့ အလေးအနက်ထား စဉ်းစားလျှက် ရှိနေပါတယ်။",
"btext2":" လက်ရှိ စာချုပ်သက်တမ်း က တစ်နှစ်ပဲ ကျန်တော့သာ ဖြစ်ပေမယ့် မန်စီးတီး မှာ ဆက်ကစားဖို့ ဆန္ဒမရှိတော့တဲ့ အကြောင်း အသိပေးထားပြီး ရာသီ ကုန်တာ နဲ့ အပြောင်းအရွှေ့ လုပ်ဆောင်သွားတော့မှာ ဖြစ်ပါတယ်။ “ ကျနော်တို့က ဂျေဇု ရဲ့ အပြောင်းအရွှေ့ နဲ့ ပတ်သက်လို့ အာဆင်နယ် နဲ့ ဆွေးနွေးထားပြီးပြီ ဖြစ်ပါတယ်။ သူတို့ရဲ့ စီမံကိန်းတွေ ကို သဘောကျပါတယ်။ ဆွေးနွေးတဲ့ အကြောင်းအရာက ဘယ်လို ပုံစံနဲ့ အပြောင်းအရွှေ့ ဖြစ်လာနိုင်မလဲ ဆိုတာပေါ့။ အခြား ကလပ် 6 ခုကလဲ စိတ်ဝင်စားနေကြပါတယ်။ လောလောဆယ်တော့ သူဟာ မန်စီးတီး နဲ့ ရာသီအကုန် ပွဲစဉ်တွေ ဆင်နွှဲဖို့ပဲ အာရုံစိုက်နေတာပါ။ ပြီးရင် ဘယ်လို အပြောင်းအလဲတွေ ဖြစ်လာမလဲ စောင့်ကြည့်ကြမယ်လေ” လို့ ပြောဆိုသွားခဲ့ ပါတယ်။",
"btext3": " ဂျေဇု အနေနဲ့ အာဆင်နယ် ကိုသာ ပြောင်းရွှေ့မယ် ဆိုရင် နှစ်ဦး နှစ်ဖက် စလုံးအတွက် အကျိုးရှိလာမယ့် အပြောင်းအရွှေ့မျိုး ဖြစ်လာနိုင်ပါတယ်။ လက်ရှိ တိုက်စစ်မှုးတွေ ဖြစ်တဲ့ လာကာဇက် ၊ အန်ခီတီးယား တို့က စာချုပ်သက်တမ်းတွေ အသီးသီး ကုန်ဆုံးကြတော့မှာပါ။ လန်ဒန် ကလပ်ဟာ အန်ခီတီးယား ကို သက်တမ်း တိုးဖို့ အရိပ်ယောင်တွေ ပြသနေသည့်တိုင်အောင် လာကာဇက် နဲ့တော့ အကြောင်းမထူး သေးပါဘူး။ ဒါကြောင့် ဂျေဇု အတွက် ပုံမှန် ပွဲထွက် ကစားခွင့်ရဖို့ က သေချာ သလောက်နီးပါး ရှိနေပါတယ်။ ဘရာဇီး တိုက်စစ်မှုးဟာ ဒီရာသီမှာ မန်စီးတီး အတွက် ပရီးမီးယားလိဂ် ပွဲပေါင်း 19 ပွဲ အထိ ပါဝင် ကစားပေးထားပြီး 8 ဂိုး သွင်းယူကာ ချန်ပီယံလိဂ် အကြို ဗိုလ်လုပွဲ နှစ်ကျော့ စလုံးမှာ ပါဝင် ကစားခွင့် ရရှိထားသူပါ။",
"imgurl1":"https://celemilo.xyz/wp-content/uploads/2022/04/PicsArt_04-26-03.26.19.jpg",
"imgurl2":"https://celemilo.xyz/wp-content/uploads/2022/05/PicsArt_05-12-04.25.40.jpg",
"imgurl3":"https://celemilo.xyz/wp-content/uploads/2022/04/PicsArt_04-26-03.25.13.jpg"
 },

{
"ndate":"May 12",
"htext":"အသက် ၂၀ ပေမယ့် သန်း 40 တန်ကြေးရှိတဲ့ ခံစစ်မှူး မန်ယူကို ရောက်ဖို့ ရာနှုန်းများနေ",
"btext1":" ဒီနှစ်ရာသီမှာ မန်ချက်စတာ ယူနိုက်တက် အသင်းဟာ ပရီးမီးယားလိဂ် ၃၇ ပွဲကစားပြီးတဲ့နောက် အသင်းရဲ့ ပေးဂိုးက ၅၆ ဂိုးအထိ ပေးထားရတာ ဖြစ်ပါတယ်။ ဒီနှစ် ပရီးမီးယားလိဂ်မှာ ယူနိုက်တက်ထက် ပေးဂိုးပိုများတဲ့ အသင်းဆိုလို့ တန်းဆင်းဇုန်ထဲက အသင်း ၃ သင်းနဲ့ အခြား ၂ သင်း စုစုပေါင်း ၅ သင်းပဲ ရှိတာ ဖြစ်ပါတယ်။",
"btext2":" ဒါကြောင့် လာမယ့် ရာသီသစ်မှာ အသင်းရဲ့ ခံစစ်ကို အင်အားဖြည့်တင်းဖို့က နည်းပြသစ် ဖြစ်လာမယ့် အဲရစ် တန်ဟက်အတွက် နံပတ် ၁ အရေးအကြီးဆုံး ဖြစ်‌ပါတယ်။ လက်ရှိမှာ ယူနိုက်တက်က ခေါ်ယူဖို့ ကြိုးစားနေတဲ့ ခံစစ်မှူးကတော့ ဂွန်ဆာလို အီနာစီယို ဖြစ်ပါတယ်။ အသက် ၂၀ နှစ်အရွယ်သာ ရှိသေးတဲ့ အီနာစီယိုဟာ စပို့တင်းအသင်းမှာ ကစားရင်း ပေါ်တူဂီရဲ့ ပြိုင်ပွဲမျိုးစုံက ဆုဖလား မျိုးစုံကို ဆွတ်ခူးပြီးသွားပြီ ဖြစ်ပါတယ်။ သူဟာ ပြီးခဲ့တဲ့ ရာသီမှာ စပို့တင်း ဆုဖလားရရှိရေး အဓိကနေရာက ကစားပေးခဲ့သလို စပို့တင်းအသင်းမှာ လိဂ်ပွဲ ၁၅ ပွဲ ပွဲထွက် ကစားခဲ့ပြီး ၁၂ ပွဲ ဂိုးမပေးရ အောင်လည်း ကစားနိုင်ခဲ့ပါတယ်။",
"btext3": " အဲ့ဒီလို စွမ်းဆောင်ရည် ကောင်းတွေ ပြသထားတဲ့ အီနာစီယိုကို ယူနိုက်တက် အပြင် ရာသီသစ်မှာ အင်အား ဖြည့်တင်းမှုတွေ လုပ်ဆောင်မယ့် ရေနံ ဘောစိ ပိုင်ရှင်ရှိထားတဲ့ နယူးကာဆယ် အသင်းကလဲ စိတ်ဝင်စားနေတာ ဖြစ်ပါတယ်။ ကစားသမားရဲ့ တန်ကြေးက ပေါင်သန်း ၄၀ လောက်ရှိနိုင်ကြောင်း သတင်းတွေက ဖော်ပြထားပါတယ်။ နယူးကာဆယ်က အပြင်းအထန် စိတ်ဝင်စားပေမယ့် ယူနိုက်တက်နဲ့ ကောင်းမွန်တဲ့ ဆက်ဆံရေးတွေ ရှိတဲ့ အတွက် အီနာစီယိုရဲ့ အပြောင်းအရွှေ့မှာ စပို့တင်းအသင်းက မန်ယူနိုက်တက်ကို ဦးစားပေး သွားမှာလည်း ဖြစ်ပါတယ်။ ယူနိုက်တက်ဟာ ခံစစ်မှူးဟောင်း ရိုဂျိုနဲ့ ကွင်းလယ်လူ ဖာနန်ဒက်စ် တို့ကို စပို့တင်းကနေ ခေါ်ယူခဲ့တာ ဖြစ်ပါတယ်။",
"imgurl1":"https://celemilo.xyz/wp-content/uploads/2022/05/PicsArt_05-12-10.22.38.jpg",
"imgurl2":"https://celemilo.xyz/wp-content/uploads/2022/05/PicsArt_05-08-09.04.23.jpg",
"imgurl3":"https://celemilo.xyz/wp-content/uploads/2022/05/PicsArt_05-12-10.25.31.jpg"
 }

]
