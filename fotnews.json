[
  {"ndate":"UPDATE",
"htext":"version 1.2.3 မှာ fotlive လုံးဝအသုံးပြုလို့ရတေ့ာမည်မဟုတ်ပါ",
"btext1":"ဟုတ်ပါတယ် ပရီးမီးယားလိဂ်စတာနဲ့ version 1.2.3 အသုံးပြုသူများလုံးဝအသုံးပြုလို့ရတော့မည်မဟုတ်ပါ \n\nဘယ်လိုလုပ်ရင်အသုံးပြုလို့ရမလဲ\n\nဟုတ်ကဲ့ version 1.2.6 နောက်ဆုံးထွက် version ကို playstore သို့မဟုတ် apkpure တွင် အသစ်ထွက်ရှိထားသော Fotlive version 1.2.6 ကို ဒေါင်းပြီးအသုံးပြုမှသာ ဆက်လက်အသုံးပြုလို့ရမှာဖြစ်ပါတယ်\n\nversion အသစ်မှာဘာထူးခြားသွားလဲ\n\n1. ဟိုက်လိုက်များ ဘေအကုန်အကျနည်းအောင် sd လိုင်းများပါကြည့်လို့ရခြင်း\n\n 2.video player ပိုမိုကောင်းမွန်လာခြင်း\n\n 3.movies,series များကြည့်လို့ရ ‌ခြင်း ,Adm ဖြင့်ဒေါင်းလုတ်ချလို့ရခြင်း\n\n 4.တီဗီချန်နယ်များကြည့်လို့ရခြင်း\n\n 5.မျက်စိ သက်သာစေမည့် dark mode ပါဝင်ခြင်း\n\n စတာတွေပြောင်းလဲပြီး သေချာလေးလုပ်ပေးထားပါတယ်ခင်ဗျ\n\n မဒေါင်းတက်သူများအနေဖြင့် \n\n playstore သို့သွားပါ fotlive လု့ိ့ရိုက်ရှာပြီး update လုပ်ပေးလိုက်ရင်ရပါပြီ\n\n ပလေးစတိုးမရှိသူများ apkpure မှဒေါင်းပါ\n\n အပေါ်ကနည်းတွေနဲ့မဒေါင်းတတ်သူများ facebook မှာ fotliveapp လို့ရိုက်ရှာပြီး\n\n page တွေ့ပါက page ထဲမှာ တင်ပေးထားပါတယ်ခင်ဗျာ",
"btext2":"",
"btext3": "",
"imgurl1":"https://upload.wikimedia.org/wikipedia/commons/thumb/4/4e/OOjs_UI_icon_alert_destructive.svg/1200px-OOjs_UI_icon_alert_destructive.svg.png",
"imgurl2":"https://3photos6.files.wordpress.com/2022/07/fotlive.png",
"imgurl3":"https://i.postimg.cc/WzwWVM5P/IMG-20220724-140020-699.jpg"
 },
{
"ndate":"July 27",
"htext":"တပည့်ဟောင်း ဘိုင်လီကို ခေါ်ယူဖို့ ဆွေးနွေးမှုတွေ စလုပ်နေပြီဖြစ်တဲ့ စပါယ်ရှယ်ဝမ်း",
"btext1":"ပြီးခဲ့တဲ့ ရာသီက ယူရိုပါကွန်းဖရန့် ချန်ပီယံ အသင်းဖြစ်တဲ့ အီတလီစီးရီးအေ ကလပ် ရိုးမားအသင်းဟာ နောက်ခံ အင်အား ထပ်မံ ဖြည့်တင်းဖို့ မန်ချက်စတာ ယူနိုက်တက်ရဲ့ အိုင်ဗရီကိုစ့် လက်ရွေးစင် နောက်ခံလူ အဲရစ်ဘိုင်လီကို ခေါ်ယူရန် စုံစမ်းမှုများ ပြုလုပ်နေကြောင်း သိရပါတယ်။",
"btext2":"မန်ချက်စတာ ယူနိုက်တက်ရဲ့ နည်းပြဟောင်း ဖြစ်တဲ့ လက်ရှိ ရိုးမားနည်းပြ မော်ရင်ဟိုကလဲ တပည့်ဟောင်း ဖြစ်တဲ့ ဘိုင်လီနဲ့ အလုပ်တွဲလုပ်ဖို့ စိတ်အားထက်သန် နေပါတယ်။ အသက် ၂၈ နှစ် အရွယ် နောက်ခံလူ ဘိုင်လီဟာ ယူနိုက်တက်မှာ ပုံမှန်နေရာ ရဖို့ ရုန်းကန်နေရသူ ဖြစ်ပါတယ် ။ဒါ့အပြင် အသင်းနည်းပြ တန်ဟက်ကလည်း သူ့အသင်းဟောင်း အေဂျက်ဇ်က နောက်ခံလူ လီဆန်ဒရိုမာတီနက်ဇ်ကိုပါ ထပ်မံ ခေါ်ယူလိုက်သေးတာကြောင့် ဘိုင်လီရဲ့ အနာဂတ်က ဝိုးတဝါး ဖြစ်သွားခဲ့ ပါတယ်။ဒါကြောင့် ယူနိုက်တက်ရဲ့ ဗဟိုခံစစ်မှာ အသင်းခေါင်းဆောင် မက်ဂွိုင်းယား အပါအဝင် လင်ဒီလော့ ဗာရန်း ဘိုင်လီတို့ ရှိနေတဲ့အပြင် ဖေးလ်ဂျုံးစ် တွမ်ဇီဘီနဲ့ ကစားသမားသစ် မာတီနက်ဇ်ပါ ရှိလာတော့မှာဖြစ်လို့ ဘိုင်လီ ဂျုံးစ်နဲ့ တွမ်ဇီဘီတို့ထဲက နှစ်ဦးလောက်က အသင်းကနေ ထွက်ခွာရဖွယ် ရှိနေပါတယ်။",
"btext3": "အနာဂတ် မရေရာနေတဲ့ ဘိုင်လီကို ယူနိုက်တက် နည်းပြဟောင်း လက်ရှိ ရိုးမားနည်းပြမော်ရင်ဟိုက စီးရီးအေကို ခေါ်ဆောင်ချင်နေတာကြောင့် အပြောင်းအရွှေ့ ဖြစ်လာနိုင်ဖို့အတွက် ယူနိုက်တက်နဲ့ ဆွေးနွေးမှုတွေကို လုပ်ဆောင်နေတယ်လို့ အီတလီ သတင်းထောက်တွေက အခိုင်အမာ ဖော်ပြသွားပါတယ်။ယူနိုက်တက်ဟာ ဗဟိုခံစစ်မှာ မက်ဂွိုင်းရားနဲ့ ကစားသမားသစ် မာတီနက်ဇ်တို့ကို နေရာပေးသွားဖွယ် အခြေအနေရှိနေပြီး လင်ဒီလော့နဲ့ ဗာရန်းတို့ကိုတော့ အလှည့်ကျ နေရာပေးသွားဖို့ အစီအစဉ် ရှိနေတဲ့အတွက် ဘိုင်လီရဲ့ အခြေအနေက အသင်းနဲ့ လမ်းခွဲရမယ့် အခြေအနေမျိုး ဖြစ်နေရပါတယ်။ဒါပေမယ့် ပရိသတ်တွေကတော့ ခြေစမ်းပွဲတွေမှာ အကောင်းဆုံး စွမ်းဆောင်ရည် ပြသနေတဲ့ ဘိုင်လီကို ရောင်းမထုတ်စေချင်ပဲ အသင်းမှာသာ ဆက်လက်ရှိနေချင်ပေမယ့် ခံစစ် ကစားသမားတွေ ဖောင်းပွနေမှုကြောင့် ဘိုင်လီကို ရောင်းထုတ်ရနိုင်ဖွယ် ရှိနေပြီး တွမ်ဇီဘီနဲ့ ဂျုံးစ်တို့ကိုသာ အရင်ဆုံး ရောင်းထုတ်နိုင်မယ် ဆိုရင်တော့ ဘိုင်လီကို အသင်းမှာ ဆက်လက် ထားရှိနိုင်ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-26_13-14-17-002.jpg",
"imgurl2":"https://celemilo.xyz/wp-content/uploads/2022/07/Picsart_22-07-26_13-16-07-330.jpg",
"imgurl3":"https://celemilo.xyz/wp-content/uploads/2022/07/Picsart_22-07-26_13-15-24-691.jpg"
 },
{
"ndate":"July 27",
"htext":"တိုက်စစ်မှူး တီမိုဝါနာကို ရောင်းချဖို့ အရှိန်မြှင့် ကြိုးပမ်းလာတဲ့ ချယ်လ်ဆီး",
"btext1":"ပရီးမီးယားလိဂ် အင်အားကြီး ကလပ် ချယ်လ်ဆီး အသင်းဟာ အသင်းမှာ ပုံမှန်ခြေစွမ်း ပြသနိုင်ဖို့ ရုန်းကန်နေရတဲ့ တိုက်စစ်မှူး တီမိုဝါနာကို ယခုနွေရာသီ အပြောင်း အရွေ့မှာ ပြန်လည်ရောင်းထုတ်ဖို့ အရှိန်မြှင့် ကြိုးပမ်းလာကြောင်း ဥရောပ အားကစား မီဒီယာတွေက ဖော်ပြသွားကြပါတယ်။",
"btext2":"အသက် ၂၆ နှစ်အရွယ် ရှိပြီဖြစ်တဲ့ တီမိုဝါနာဟာ ၂၀၂၀ ခုနှစ်မှာ ပြောင်းရွှေ့ကြေးပေါင် ၅၄ သန်းနဲ့ ချယ်လ်ဆီးကို ရောက်ရှိလာခဲ့တာ ဖြစ်ပြီး ထင်သလောက် ခြေစွမ်းပြသနိုင်ခဲ့ခြင်း မရှိပါဘူး။ နှစ်ရာသီအတွင်း ပြိုင်ပွဲစုံ ၈၉ ပွဲ ပါဝင် ကစားခဲ့ရာမှာ ၂၃ ဂိုးသာ သွင်းယူ ပေးနိုင်ခဲ့ပြီး တစ်ဦးချင်း ခြေစွမ်းအားဖြင့်လည်း အတော်လေး အားနည်းနေခဲ့တာ ဖြစ်ပါတယ်။ဒါကြောင့် ချယ်လ်ဆီးအသင်းဟာ တီမိုဝါနာကို အသင်းကနေ ပြန်လည် ရှင်းထုတ်ဖို့ အရှိန်မြှင့်ကြိုးပမ်းလာခဲ့ပြီး ဂျူဗင်တပ် နောက်ခံလူ ဒီလစ်ကို ခေါ်ယူဖို့ ကြိုးစားရာမှာ ဝါနာကို အလိုက်ပေးကမ်းလှမ်းခဲ့ကြောင်း သိရပါတယ်။ ဒါပေမယ့် ဒီလစ်က ဘိုင်ယန်မြူးနစ် အသင်းကိုသာ ပြောင်းရွှေ့ သွားခဲ့ပါတယ်။",
"btext3": "ဒါပေမယ့် ချယ်လ်ဆီးကတော့ ဝါနာကို ရောင်းချဖို့ ကြိုးပမ်းနေဆဲ ဖြစ်ပြီး သူ့ကို ခေါ်ယူဖို့ ဒေါ့မွန်နဲ့ အသင်းဟောင်း လိုက်ဇစ်တို့က အထူး စိတ်ဝင်စားနေကြောင်း သိရပါတယ်။ တီမိုဝါနာဟာ လိုက်ဇစ် ကစားသမားဘဝ ၄ နှစ်တာကာလအတွင်း အသင်းအတွက် ၁၅၉ ပွဲကစားပြီး ၉၅ ဂိုးထိ သွင်းယူ ပေးနိုင်ခဲ့တာလည်း ဖြစ်ပါတယ်။ဒါပေမယ့် ချယ်လ်ဆီးဟာ လူကာကူ ကိုလည်း အင်တာမီလန် အသင်းဆီ အငှါး ပြန်ပို့ပြီး ဖြစ်တာကြောင့် တိုက်စစ်မှူးနှစ်ဦးကို တစ်ပြိုင်ထဲလက်လွှတ်ခံပါ့မလား စဉ်းစားစရာရှိပါတယ်။ တီမိုဝါနာရဲ့ စာချုပ်ဟာ ၃ နှစ် အထိ ကျန်ရှိနေသေးတာကြောင့် ချယ်လ်ဆီးဖက်က ဒီအပြောင်းအရွှေ့မှာပဲ ထုတ်ရောင်းမလား၊ ဆက်ထိန်း ထားမလား ဆိုတာ စောင့်ကြည့်သွားရမှာ ဖြစ်ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-26_20-35-07-051-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-26_20-37-07-935.jpg",
"imgurl3":"https://celemilo.xyz/wp-content/uploads/2022/07/Picsart_22-07-26_20-35-40-905.jpg"
 },
{
"ndate":"July 27",
"htext":"မန်ယူစော်ကား ငရဲလားပြီး ဂျူဗင်တပ်မှာ ဒဏ်ရာကြောင့် လနဲ့ချီ အနားယူရမယ့် ပေါ့ဘာ",
"btext1":"ပေါ့ဘာဟာ အသင်းနဲ့အတူ လေ့ကျင့်ခန်းဆင်းနေချိန်အတွင်း ဒူးခေါင်းဒဏ်ရာ ရရှိသွားခဲ့လို့ ဒဲလ်လက်စ်မှာ သွားကစားရမယ့် အသင်းရဲ့ ခြေစမ်းပွဲကို လွဲချော်ခဲ့ပြီ ဖြစ်ပါတယ်။ ဒူးခေါင်းအတွင်းပိုင်းက အရိုးနုကို ထိခိုက်မိတယ်လို့ သိရပြီး ယူနိုက်တက် ကွင်းလယ်လူဟောင်းဟာ အသင်းနဲ့အတူ လိုက်ပါနိုင်ခြင်း မရှိတော့ဘူးလို့ သိရပါတယ်။",
"btext2":"ဂျူဗီကို ရောက်ရှိပြီး ၂ ပတ်အကြာမှာပဲ ဒဏ်ရာရရှိခဲ့တာဖြစ်ပြီး လက်ရှိမှာ ဆရာဝန်နဲ့ ပြသကာ ခွဲစိတ်ဖို့ လိုအပ်လား၊ မလိုအပ်ဘူးလား ဆိုတာကို စစ်ဆေးမှု ခံယူရမှာ ဖြစ်ပါတယ်။ ဒဏ်ရာကြောင့် ပေါ့ဘာက အရမ်းကြီး နာကျင်နေတဲ့ ပုံစံကို မပြသခဲ့ပေမယ့် ဒဏ်ရာကို ဓာတ်မှန်ရိုက် စစ်ဆေးရာမှာတော့ ပျက်စီးမှု ရှိနေခဲ့တာကို တွေ့ခဲ့ရပါတယ်။ဂျူဗင်တပ် အသင်းရဲ့ သတင်း ထုတ်ပြန်ချက်မှာတော့ “သူ့ရဲ့ ညာဘက်ဒူးမှာ နာကျင်မှု ခံစားခဲ့ရပြီးနောက် ဓာတ်မှန်ရိုက် စစ်ဆေးမှုတွေ ပြုလုပ်ခဲ့တဲ့အခါမှာ ညာဒူးခေါင်း အတွင်းပိုင်းကို ထိခိုက်ခဲ့တာကို သိခဲ့ရပါတယ်၊ နောက်ထပ်နာရီအနည်းငယ် အကြာမှာ အထူးကု ဆရာဝန်နဲ့တွေ့​ဆုံပြီး တိုင်ပင်ဆွေးနွေးပါမယ်” လို့ ဆိုပါတယ်။",
"btext3": "ခွဲစိတ်မှု မလိုအပ်ဘူးဆိုရင် အဲဒီလို ဒဏ်ရာမျိုးအတွက် ပုံမှန်အားဖြင့် ၂ ပတ်ကနေ ၃ ပတ်ခန့် အနားယူရမှာ ဖြစ်ပြီး ဆရာဝန်ရဲ့ ဆုံးဖြတ်ချက်ပေါ်မူတည်ကာ ၁ လခန့်အထိ အနားယူရနိုင်တယ်လို့ သိရပါတယ်။ ပေါ့ဘာဟာ ယူနိုက်တက်ကနေ အသင်းဟောင်း ဂျူဗင်တပ်ကို အလွတ်ပြောင်းရွှေ့ကြေးနဲ့ ဒုတိယအကြိမ် ရောက်ရှိလာခဲ့တာ ဖြစ်ပါတယ်။ယူနိုက်တက်နဲ့ လမ်းခွဲခဲ့ချိန်မှာ အသင်းဘက်ကို ပြုမူ ဆက်ဆံပုံတွေနဲ့ ပတ်သက်ပြီး ပရိသတ်တွေရဲ့ အမြင် မကြည်လင်မှုနဲ့ ရင်ဆိုင်ခဲ့သူလည်း ဖြစ်ပါတယ်။ အခုအခါမှာတော့ ပေါ့ဘာဟာ အသင်းသစ်နဲ့အတူ ခြေစွမ်းပြဖို့ မျှော်လင့်ထားခဲ့ ပေမယ့် ဒဏ်ရာပြသနာကို စောစောစီးစီး ရင်ဆိုင် ခဲ့ရတာ ဖြစ်ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-26_16-08-39-524.jpg",
"imgurl2":"https://celemilo.xyz/wp-content/uploads/2022/07/Picsart_22-07-26_16-09-07-137.jpg",
"imgurl3":"https://celemilo.xyz/wp-content/uploads/2022/07/Picsart_22-07-26_16-09-17-352.jpg"
 },
{
"ndate":"July 27",
"htext":"ငွေအမြောက်အများသုံးစွဲပြီး ကစားသမား ၅ ဦးထိခေါ်ယူကာ ပရီးမီးယားလိဒ် ဖလားကိုချိန်ရွယ်နေသော တော်ဝင်ဂန်းနား",
"btext1":"လက်ရှိနွေရာသီအပြောင်းအရွှေ့ဈေးကွက်တွင် ဇူလိုင်(၂၃)ရက်အထိ ကစားသမားခေါ်ယူမှု စာရင်းအရ အာဆင်နယ်အသင်းက ငွေအများဆုံးသုံးစွဲထားသည့်အသင်းအဖြစ် ဦးဆောင်နေပြီး ထိပ်ဆုံး(၁၀)သင်းတွင် ပရီးမီးယားလိဂ်မှ (၆)သင်းအထိ ပါဝင်နေကြောင်း သိရသည်။အာဆင်နယ်အသင်းသည် ဇူလိုင် (၂၂)ရက်က မန်စီးတီးအသင်းမှ ဇင်ချန်ကို ကို ယူရို(၃၅)သန်းဖြင့် ခေါ်ယူခဲ့ပြီးနောက် ကစားသမားသစ်(၅)ဦးအတွက် စုစုပေါင်း သုံးစွဲငွေ ယူရို(၁၃၂)သန်း ရှိသွားသည့်အတွက် ဥရောပ၏ ငွေသုံးအများဆုံးအသင်းအဖြစ် ရပ်တည်နိုင်ခဲ့ခြင်းဖြစ်သည်။",
"btext2":"အာဆင်နယ်အသင်းသည် ဇင်ချန်ကိုမတိုင်မီက ပေါ်တိုမှ ဗီအေရာကို ယူရို(၃၅)သန်း၊ ဆော်ပေါ်လိုမှ မာကင်ဟို့စ်ကို ယူရို(၃.၅)သန်း၊ နယူးအင်္ဂလန်ရီဗော်လူးရှင်းမှ မတ်တာနာကို ယူရို(၆.၃)သန်း၊ မန်စီးတီးမှ ဂျေးဇူးကို ယူရို(၅၂)သန်းဖြင့် ခေါ်ယူထားခဲ့ခြင်းဖြစ်သည်။အာဆင်နယ်အသင်းသည် ဇင်ချန်ကိုကို မခေါ်ယူမီက ငွေကြေးသုံးစွဲမှုအများဆုံး စာရင်း၌ အဆင့်(၆)နေရာတွင်သာ ရှိနေခဲ့ပြီး လီဗာပူးလ်မှ မာနေနှင့် ဂျူဗင်တပ်စ်မှ ဒီလစ်တို့ကို ခေါ်ယူထားသည့် ဘိုင်ယန်မြူး နစ်အသင်းက ဦးဆောင်ခဲ့သည်။",
"btext3": "ဇူလိုင်(၂၂)ရက်တွင် အာဆင်နယ်အသင်းက ထိပ်ဆုံးနေရာသို့ တက်လှမ်းနိုင်ခဲ့သည့်အပြင် ငွေသုံးအများဆုံး(၁၀)သင်းတွင် ပရီးမီးယားလိဂ်မှ မန်စီးတီး၊ လိဒ်စ်၊ စပါး၊ ချယ်လ်ဆီးနှင့် လီဗာပူးလ်တို့လည်း ရပ်တည်လျက်ရှိသည်။ ကျန်(၄)သင်းမှာ ဘိုင်ယန်မြူးနစ်၊ ဘာစီလိုနာ၊ ဂျူဗင်တပ်စ် နှင့် ဒေါ့မွန်တို့ဖြစ်သည်။ထို့ကြောင့် ဘွန်ဒစ်လီဂါကလပ်နှစ်သင်း ပါဝင်နေသည့်အခြေအနေဖြစ်ပြီး ဘိုင်ယန်မြူးနစ်အသင်းသည် နောက်ထပ်အားဖြည့်မှုများ ထပ်မံပြုလုပ်ရန် စီစဉ်နေခြင်းကြောင့် ထိပ်ဆုံးနေရာကို ပြန်လည်ရယူနိုင်ဖွယ်ရှိကြောင်းနှင့် အာဆင်နယ်အသင်းအနေဖြင့် ထိပ်ဆုံး၌ ကြာရှည်ရပ်တည်နိုင်မည်မဟုတ်ကြောင်း ထင်ကြေးပေးမှုများလည်း ရှိနေသည်။",
"imgurl1":"https://i.ytimg.com/vi/xvNQdisbx6g/maxresdefault.jpg",
"imgurl2":"https://ggmunews.club/kmy/wp-content/uploads/2022/07/IMG_20220726_100717.jpg",
"imgurl3":"https://boardroom.tv/wp-content/uploads/2022/07/GettyImages-1410552369-e1658669447279.jpg"
 },
{
"ndate":"July 26",
"htext":"ရော်နယ်ဒို အလိုမရှိ” ဆိုပြီး ရော်နယ်ဒိုကို မခေါ်ဖို့ အက်သလက်တီကို ပရိတ်သတ်များ ဆန္ဒပြ",
"btext1":"အက်သလက်တီကို မက်ဒရစ်အသင်း ပရိသတ်တွေဟာ ခရစ္စတီယာနို ရော်နယ်ဒိုကို ခေါ်ယူဖို့ကြိုးစားနေတဲ့ အသင်းအပေါ် ဒေါသထွက်ကြောင်းပြသဖို့ ဆိုရှယ်မီဒီယာ ကမ်ပိန်း တစ်ခုကို ပြုလုပ်ခဲ့ပါတယ်။ပေါ်တူဂီ စူပါကြယ်ပွင့်ကြီးဟာ ပြီးခဲ့တဲ့ နွေရာသီအပြောင်းအရွှေ့ ကာလမှ မန်ချက်စတာ ယူနိုက်တက် အသင်းကို ပြန်လည် ရောက်ရှိလာပေမယ့် တစ်နှစ် မပြည့်သေးခင်မှာဘဲ အသင်းက ထွက်ခွါဖို့ တောင်းဆိုခဲ့တာပါ။ချယ်ဆီးအသင်းနဲ့ ဘိုင်ယန်မြူးနစ် အသင်းတို့က ရော်နယ်ဒိုကို ခေါ်ယူဖို့ စိတ်ဝင်စားခဲ့ ကြပေမယ့် တကယ်တမ်းမှာတော့ ခေါ်ယူဖို့ ငြင်းဆန်ခဲ့ ကြပါတယ်။",
"btext2":"အက်သလက်တီကို မက်ဒရစ် ကတော့ ရော်နယ်ဒိုကို ခေါ်ယူချင်နေပြီး အဲ့ဒီအတွက် အပိုဝင်ငွေ ထွက်လာအောင် အသင်းရဲ့ တိုက်စစ်မှူးဖြစ်တဲ့ ဂရစ်ဇ်မန်းကို ရောင်းချလို နေကြောင်း စပိန်ကလာတဲ့ သတင်းတွေက ဖော်ပြခဲ့တာပါ။ဒါပေမယ့် အက်သလက်တီကို မက်ဒရစ် အသင်းပရိသတ်တွေ အတွက်ကတော့ ကျေနပ်စရာ မဖြစ်ခဲ့ဘဲ မြို့ခံပြိုင်ဘက် ရီးရဲလ်မက်ဒရစ် အသင်းမှာ ဂန္တဝင်ဂုဏ်ပုဒ် ရခဲ့တဲ့ ကစားသမားကို မခေါ်ယူ စေချင်ကြပါဘူး။အဲ့တာကြောင့် အက်သလက်တီကို မက်ဒရစ်အသင်း ပရိသတ်တွေဟာ ဆိုရှယ်မီဒီယာမှာ ‘#ContraCR7’ (CR7 အလိုမရှိ) ဆိုတဲ့ စာသားကိုတင်ကာ သူတို့ရဲ့ဆန္ဒကို ထုတ်ဖော်ခဲ့ကြပြီး အဲ့ဒီ hashtag ဟာစပိန်မှာ အတော်လေး ခေတ်စားနေပါတယ်။",
"btext3": "ရော်နယ်ဒိုဟာ သူ့ရဲ့ ကစားသမားဘဝမှာ အက်သလက်တီကို မက်ဒရစ် အသင်းနဲ့ အကြိမ်အများဆုံး တွေ့ဆုံထားတာ ဖြစ်ပြီး ၃၇ ကြိမ် တွေ့ဆုံထားကာ ၁၇ပွဲနိုင်၊ ၂၇ဂိုးအထိ သွင်းယူထားတာပါ။ဒါပေမယ့် လောလောလတ်လတ် မှာတော့ အက်သလက်တီကိုက ရော်နယ်ဒိုကို အနိုင်ယူထားပြီး ပြီးခဲ့တဲ့ ရာသီက ချန်ပီယံလိဂ် ရှုံးထွက်အဆင့်မှာ ရော်နယ်ဒိုရဲ့ ယူနိုက်တက်ကို ဖြုတ်ချခဲ့တာ ဖြစ်ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-25_13-34-42-144.jpg",
"imgurl2":"https://celemilo.xyz/wp-content/uploads/2022/07/Picsart_22-07-25_12-36-23-000.jpg",
"imgurl3":"https://celemilo.xyz/wp-content/uploads/2022/07/Picsart_22-07-25_13-32-23-265.jpg"
 },
{
"ndate":"July 26",
"htext":"ပရီးမီးယားလိဒ်ရဲ့ ဖျက်မြင်းတစ်ကောင်ဖြစ်လာမဲ့ ဝက်စ်ဟမ်းရဲ့ လေးယောက်မြောက်ကစားသမားခေါ်ယူမှု အပီးသတ်",
"btext1":"ဆက်ဆူအိုလိုအသင်းရဲ့ အမှုဆောင်ချူပ်ဖြစ်သူက သူတို့အသင်းရဲ့ အီတလီတိုက်စစ်ကစားသမား ဆကာမက်ကာကို ဝက်စ်ဟမ်း အသင်းဆီသို့ ရောင်းချလိုက်ပြီ ဖြစ်တဲ့ အကြောင်းကို အတည်ပြု ပြောဆိုလိုက်ပါတယ်။နည်းပြဒေးဗစ်မိုယက်စ်ကို ခန့်အပ်ခဲ့ပြီးနောက် ပုံစံကောင်းတွေ ပြသထားနိုင်ခဲ့တဲ့ ဟမ်းမားတို့က ဒီနှစ်အပြောင်းအရွှေ့ ရာသီမှာပဲ နေးရပ်စ် အက်ဂွာဒ်၊ အယ်လ်ဖွန်စီ အရီယိုလာနဲ့ ဖလင်းန် ဒေါင်းန် တို့ကို ခေါ်ယူထားနိုင်ခဲ့ပြီလည်း ဖြစ်ပါတယ်။",
"btext2":"ဆကာမာကာက ဝက်စ်ဟမ်းအသင်းရဲ့ ဒီရာသီမှာ ၄ယောက်မြောက် ခေါ်ယူမှု ဖြစ်တယ်ဆို တဲ့ သတင်းတွေအပေါ် ဆက်ဆူအိုလို အမှုဆောင်ချူပ် ဂျော်ဗန်နီ ကာနီဗယ်လ်လီက မှန်ကန်မှုရှိတဲ့ အကြောင်း အတည်ပြုပြောကြားလိုက်တာ ဖြစ်ပါတယ်။“ကျွန်တော်တို့အသင်းရဲ့ တိုက်စစ်ကစားသမား စကာမာကာ အား ဝက်စ်ဟမ်းအသင်းဆီကို ယူရို ၃၆သန်း + အပိုဆုကြေး ယူရို ၆သန်း အပြင် ကစားသမားအား ပြန်လည်ရောင်းချပါက ရရှိမယ့် အကျိုးခံစားခွင့် ၁၀% ပါထည့်သွင်းပြီး ရောင်းချလိုက်ပြီ ဖြစ်ပါတယ်”",
"btext3": "“သူက အရည်းသွေးမြင့်တဲ့ ကစားသမားဖြစ်တာကြောင့် ပရီးမီးယာလိဂ်မှာလည်း ခြေစွမ်းကောင်းတွေ ပြသသွားနိုင်မယ်ဆိုတာ ကျွန်တော် ပြောရဲပါတယ်” လို့ ဆက်ဆူအိုလိုအမှုဆောင်ချူပ်က ပြောဆိုခဲ့တာ ဖြစ်ပါတယ်။ဆကာမက်ကာအား နွေအပြောင်းအရွှေ့ကာလရဲ့ အစောပိုင်းက အာဆင်နယ်နဲ့ ပီအက်စ်ဂျီတို့လို ထိပ်သီးကလပ်တွေက ခေါ်ယူဖို့ရန် ချိတ်ဆက်မှုတွေ ရှိခဲ့ပေမဲ့ ကစားသမားကတော့ အန်တိုနီယိုရဲ့ အတွဲအဖက်အဖြစ် ဝက်စ်ဟမ်းအသင်းကိုသာ သွားရောက် ကစားတော့မှာလည်း ဖြစ်ပါတယ်။ဆက်ဆူအိုလိုအသင်းနဲ့အတူ စကာမာကာ က ၄၁ပွဲ ပါဝင်ကစားထားပြီး ၁၆ဂိုး အထိ သွင်းယူပေးနိုင်ခဲ့ တာပဲဖြစ်ပါတယ်။",
"imgurl1":"https://ggmunews.club/kmy/wp-content/uploads/2022/07/IMG_20220725_220351.jpg",
"imgurl2":"https://www.hammers.news/static/uploads/25/2022/07/GettyImages-1240890519-1140x760.jpg",
"imgurl3":"https://pbs.twimg.com/media/FYQ-9YtWIAEZCrd.jpg:large"
 },
{
"ndate":"July 25",
"htext":"ဂွာဒီယိုလာက ရူးနေတာလို့ ဆိုလိုက်တဲ့ တိုက်စစ်မှုး ဟာလန်း",
"btext1":"မန်စီးတီးအသင်းမှ ခေါ်ယူထားသော ကစားသမားသစ် Erling Haaland က ၎င်းသည် အအနည်းငယ်ရူးသွပ်တဲ့ မန်နေဂျာ Pep Guardiola လက်ထက်တွင် အလုပ်ရနေပြီဟု ဝန်ခံခဲ့သည်။ဟာလန်းသည် ယခုနွေရာသီတွင် ဒေါ့မွန်အသင်းမှ ရောက်ရှိလာခဲ့ပြီး ၎င်း၏ရာသီကြိုပွဲဦးထွက်တွင် ၁၂ မိနစ်သာ လိုအပ်ပြီး ကလပ်အတွက် ၎င်း၏ပထမဆုံး တရားဝင်မဟုတ်သောဂိုးကို သွင်းယူကာ ပရီးမီးယားလိဂ်ချန်ပီယံ ဘိုင်ယန်မြူးနစ်ကို ၁-၀ ဖြင့် အနိုင်ရရှိခဲ့သော အိမ်ကွင်းတွင် အနီးကပ်အသာပုတ်ကာ အိမ်ကွင်းမှ ပုတ်ထုတ်ခဲ့သည်။ဘိုင်ယန်မြူးနစ် 0-1 မန်စီးတီး : Erling Haaland က ပထမဆုံး မန်စီးတီး သွင်းဂိုးပြီးနောက် / Pep Guardiola က Erling Haaland ဟာ အပြည့်အဝ ကြံ့ခိုင်ဖို့ အချိန်ပိုလိုသေးတယ်လို့ အခိုင်အမာ ပြောကြားလိုက်ပါတယ်။",
"btext2":"အနိုင်ရပြီးနောက်တွင် ဟာလန်းသည် ဂွာဒီယိုလာအပေါ် ၎င်း၏ပထမဆုံးအထင်အမြင်ကို အနည်းငယ် ပြောကြားလာပါတယ် စပိန်သားသည် မတူညီသော မန်နေဂျာမျိုးရိုးဖြစ်သည်ဟု အခိုင်အမာဆိုခဲ့သည်။“ဂွာဒီယိုလာက နည်းနည်းတော့ ရူးသွပ်တယ်၊ အဲဒါကို ကျွန်တော် သဘောကျတယ်” ဟု ပြောကြားခဲ့သည်။ “တစ်ပတ်ပြီးရင် ဒီအကြောင်းကို အများကြီး မပြောနိုင်ပေမယ့် ကျွန်တော် ကောင်းကောင်း လေ့ကျင့်ထားပြီး နောက်လာမယ့်အရာတွေအတွက် အဆင်သင့်ဖြစ်နေပါပြီ။”ဟာလန်းသည် ၎င်း၏အသင်းသစ်အတွက် ယခုလို ချက်ခြင်းအကျိုးသက်ရောက်မှုကို ကိုယ်တိုင်မြင်တွေ့ခဲ့ရခြင်းမှာ မအံ့သြမိကြောင်း ဝန်ခံခဲ့ပြီး ဂွာဒီယိုလာ၏အသင်းကို ဦးဆောင်နေပုံရသည်မှာ ကြာခဲ့ပြီဟု ဝန်ခံခဲ့သည်။",
"btext3": "“ဘောလုံးမကစားဘဲ ခြောက်ပတ်အကြာမှာ ပြန်စရတာက ကောင်းမွန်တဲ့ခံစားချက်ပါပဲ” ဟု ၎င်းက ဆက်လက်ပြောသည်။ “ပြီးခဲ့တဲ့နှစ်တွေအတွင်း မန်စီးတီးရဲ့ ဂိမ်းတော်တော်များများကို ကျွန်တော်ကြည့်ရှုခဲ့ပြီး သူတို့ဟာ တိုက်စစ်မှူးတစ်ယောက်မှ မရှိခဲ့တာပါ၊ ဒါကြောင့် ဒီ [ဂိုးသွင်း] အခြေအနေတွေမှာ ကျွန်တော်ကိုယ်တိုင် မြင်တွေ့ခဲ့ရတာပါ၊ ဒါကြောင့် ကျွန်တော် မအံ့သြပါဘူး။”ဂွာဒီယိုလာက နော်ဝေအသင်းရဲ့ ကြံ့ခိုင်မှု ‘Niggles’ ကို စီမံခန့်ခွဲဖို့ သူ့ရဲ့အစီအစဉ်ရဲ့ တစ်စိတ်တစ်ပိုင်းအနေနဲ့ အချိန်ပိုင်းမတိုင်ခင်မှာ ဟာလန်းကို ပွဲကနေ နုတ်ထွက်ဖို့ ရွေးချယ်ခဲ့တာပါ – ပြီးခဲ့တဲ့ရာသီက ဘွန်ဒက်လီဂါမှာ 24 ပွဲသာ ကစားခွင့်ရဖို့ ကန့်သတ်ထားတဲ့ တံကောက်ကြောပြဿနာက ဟာလန်းက စိုးရိမ်စရာမရှိဘူးလို့ အခိုင်အမာ ပြောဆိုခဲ့ပါတယ်။တိုက်စစ်မှူးက “ကျွန်တော်က ပြီးပြည့်စုံတဲ့ ကြံ့ခိုင်မှု နဲ့ မပတ်သက်ပါဘူး။ ဒါတွေက ကျွန်တော့်ရဲ့ ပထမဆုံး မိနစ်တွေပါ။ [သို့သော်] ကျွန်ုပ်သည် ကောင်းမွန်ပြီး အဆင်သင့်ဖြစ်နေ​ြလြို့သင်မြင်ပါတယ်။ ဘိုင်ယန်မြူးနစ်ကို အနိုင်ယူတာက ကောင်းသလို အရည်အသွေးလည်း ကောင်းပါတယ်။ ဒါဟာ လီဗာပူး မတိုင်ခင် တစ်ပတ်အတွင်း တကယ့် စမ်းသပ်မှု တစ်ခုပါ။” ဟုဟာလန်းကပြောကြားခဲ့ပါတယ်။",
"imgurl1":"https://www.drepost.com/wp-content/uploads/2022/07/Picsart_22-07-25_16-56-15-732-1024x575.jpg",
"imgurl2":"https://www.stalbansreview.co.uk/resources/images/14086269.jpg?type=responsive-gallery-fullscreen",
"imgurl3":"https://media-cdn-v2.laodong.vn/Storage/NewsPortal/2022/6/14/1056235/Man-City.jpg"
 },
{
"ndate":"July 24",
"htext":"အိုဒီဂတ်က အာဆင်နယ်ရဲ့အသင်း​ ခေါင်း​ဆောင် ​တာဝန်ကိုထမ်းဆောင်ချင်ကြောင်း နည်းပြအာတီတာပြောကြား",
"btext1":"အိုဒီဂတ္က အာဆင်နယ်ရဲ့အသင်း ခေါင်းဆောင် တာဝန်ကိုထမ်းဆောင်ချင်ကြောင်း ပြောကြားအာဆင်နယ်အသင်းကွင်းလယ်လူ အိုဒီဂတ္က အာတီတာအနေနဲ့ သူ့ကို အသင်းခေါင်းဆောင်ရာထူးပေးအပ်လာမယ်ဆိုရင် လက်ခံသွားမယ်လို့ ပြောကြားလိုက်ပါတယ်။စပိန်သားနည်းပြကတော့ လာမယ့် ၂၀၂၂ – ၂၃ ရာသီအတွက် အသင်းခေါင်းဆောင်သစ်ခန့်အပ်ဖို့ ပြင်ဆင်နေပြီး အူဘာမီယန်းမရှိတော့တဲ့နောက်ပိုင်းအဆိုပါနေရာက လစ်လပ်နေခဲ့တာဖြစ်ပါတယ်။",
"btext2":"ပြီးခဲ့တဲ့ရာသီရဲ့ဒုတိယရာသီဝက်ကို လာကာဇက္တီက တာဝန်ယူခဲ့ပေမယ့် အခုချိန်မှာတော့ လိုင်ယွန်ကိုပြောင်းရွ့ှသွားခဲ့ပြီဖြစ်ပါတယ်။အိုဒီဂတ်ဟာ ရာသီကြိုခြေစမ်းပွဲမှာ အသင်းခေါင်းဆောင်လက်ပတ်ကိုဝတ်ဆင်ခဲ့ပြီး အမြဲတမ်းအသင်းခေါင်းဆောင်ဖြစ်လာဖို့ တစ်ပြေးနေတာဖြစ်ပါတယ်။အာတီတာဟာ အသင်းခေါင်းဆောင်နေရာအတွက် လက်ရှိအချိန်အထိ မဆုံးဖြတ်ရသေးတာဖြစ်ပါတယ်။ အာတီတာပေးအပ်မယ့်အပေါ် အိုဒီဂတ္က အရိုးသားဆုံးဝန်ခံရမယ်ဆိုရင် ကျွန်တော်အဲ့အကြောင်းအများကြီးမတွေးပါဘူး။ တကယ်လို့ သူအလိုရှိတယ်ဆိုရင် ကျွန်တော်လုပ်ဆောင်ဖို့ အဆင်သင့်ပါပဲ။ ကျွန်တော်အကောင်းဆုံးလုပ်ဆောင်ပေးသွားမှာပါ။တာဝန်ယူူရတာကို ကျွန်တော်အမြဲတမ်းနှစ်သက်ပါတယ်။",
"btext3": "နိုင်ငံအသင်းမှာဆို ကျွန်တော်က အသင်းခေါင်းဆောင်ပါ။ ကျွန်တော်အဲ့တာနဲ့ပတ်သက်ပြီး အတွေ့အကြုံရှိပါတယ်။ဒီက အခြေအနေကိုတော့ ကျွန်တော်ဘာမှမသိပါဘူး။ အာတီတာမွာ အဖြေရှိမယ်လို့ ကျွန်တော်ထင်ပါတယ်။မှန်ပါတယ်။ ကျွန်တော် အသင်းခေါင်းဆောင်လက်ပတ်ကို ရာသီကြိုခြေစမ်းပွဲမှာ ဝတ်ဆင်ခွင့်ရတာကို ဂုဏ်ယူပါတယ်။ကျွန်တော်ဒီမှာကစားရတာပျော်နေပြီး အသင်းကိုအမြဲတမ်းကူညီချင်ပါတယ်လို့ အိုဒီဂတ္က ပြောကြားခဲ့ပါတယ်။",
"imgurl1":"https://ggmunews.club/kmy/wp-content/uploads/2022/07/IMG_20220724_174613.jpg",
"imgurl2":"https://i2-prod.football.london/incoming/article23956205.ece/ALTERNATES/s1200c/0_GettyImages-1240638794.jpg",
"imgurl3":"https://cdn.theathletic.com/app/uploads/2022/05/03065207/GettyImages-1240115196-scaled.jpg"
 },
{
"ndate":"July 24",
"htext":"တခြားအသင်းကြီးတစ်သင်းကို နေမာပြောင်းရွှေ့နိုင်တယ်လို PSGနည်းပြပြောကြား",
"btext1":"ပြင်သစ်ကလပ် ပီအက်စ်ဂျီအသင်းရဲ့ နည်းပြသစ်ဖြစ်တဲ့ ခရစ္စတိုဖာ ဂယ်လ်တီယာက နေမာဂျူနီယာအနေနဲ့ အသင်းမှာသာ ဆက်နေလိုတာဖြစ်ပေမဲ့ သူ့အနာဂတ်က အသင်းမှာဆက်ရှိနိုင်ဖို့ မရေရာသေးဘူးလို့ ဝန်ခံပြောဆိုမှု ပြုလုပ်လိုက်တာပဲ ဖြစ်ပါတယ်။",
"btext2":"ဘာစီလိုနာတိုက်စစ်ကစားသမားဟောင်းက ပီအက်စ်ဂျီအသင်းမှာသာ ဆက်နေဖို့ ဆန္ဒရှိနေတာဖြစ်ပေမဲ့ ပဲရစ်မြို့ကနေ ပြောင်းရွှေ့ကြေးအလွတ်နဲ့ ထွက်ခွာရဖွယ် ရှိနေတာ ပါ။ဒါပေမဲ့ ပီအက်စ်ဂျီအသင်းနဲ့အတူ ၃နှစ်စာချူပ်ကျန်ရှိနေသေးတာကြောင့် နေမာက    လီးဂူဝမ်း ချန်ပီယံနဲ့အတူ ရာသီသစ်ကို ဖြတ်သန်းဖို့ ရည်ရွယ်ထားတာ ဖြစ်ပါတယ်။ပီအက်စ်ဂျီအသင်းရဲ့ နည်းပြဖြစ်တဲ့ ဂယ်လ်တီယာ ကတော့ နေမာအနေနဲ့ ၂၀၂၂-၂၃ရာသီအတွက် အသင်းရဲ့ လူစာရင်းမှာ ပါဝင်ခွင့်ရဖို့ သေချာမှုမရှိတဲ့ အကြောင်း ကို ပြေဆိုခဲ့ တာ ဖြစ်ပါတယ်။",
"btext3": "“နေမာက အသင်းနဲ့အတူ ရာသီကြိုခြေစမ်းခရီးစဉ်အတွင်း၌ လေ့ကျင့်မှုတွေ ပြုလုပ်နေရတာကို ပျော်ရွှင်နေပါတယ်”“အပြောင်းအရွှေ့ဈေးကွက်က ပိတ်သိမ်းတော့မှာ ဖြစ်တာကြောင့် ဘာတွေ ဆက်ဖြစ်လာမလဲ ဆိုတာ မသိနိုင်သေးပါဘူး”“သူ့အသင်းမှာ နေခွင့်ရမလား? ထွက်ခွာရမှာလား? ဆိုတာကို အသင်းဘက်က ကြေငြာပေးသွားမှာဖြစ်ပြီးတော့ ဒီကိစ္စနဲ့ ပတ်သတ်လို့တော့ နေမာကို စကားပြောဆိုထားတာ မျိုးမရှိသေးပါဘူး။ နေမာဘက်ကလည်း ထွက်ပေါ်နေတဲ့ အခြေအနေတွေနဲ့ ပတ်သတ်လို့ စိတ်ဝင်စားဟန် မရှိဘူး” လို့ နည်းပြချူပ် ဂယ်လ်တီယာက ထုတ်ဖော် ပြောဆိုလိုက်တာပဲ ဖြစ်ပါတယ်။",
"imgurl1":"https://assets.goal.com/v3/assets/bltcc7a7ffd2fbf71f5/blt8417d3d106bb08d1/62bc7f7970f74358c0f073c0/Neymar_react_PSG_2021-22.jpg",
"imgurl2":"https://assets.goal.com/v3/assets/bltcc7a7ffd2fbf71f5/blt46fe60424054c09a/62b38597064ea90e67ed933b/Neymar_PSG_2021-22.jpg",
"imgurl3":"https://assets.goal.com/v3/assets/bltcc7a7ffd2fbf71f5/blt4e0a5bb5ccb7b737/62279f5caf95510737333d62/neymar_psg_real.jpg"
 },
{
"ndate":"July 24",
"htext":"အသင်းမပြောင်းချင်ရင် ဒီဂျောင်အနေနဲ့ ခံစစ်မှူးအဖြစ် ကစားရမယ်လို့ ပြောကြားသွားတဲ့ ဇာဗီ",
"btext1":"စပိန်လာလီဂါ အင်အားကြီးအသင်း တသင်း ဖြစ်တဲ့ ဘာစီလိုနာရဲ့ နည်းပြဖြစ်သူ ဇာဗီကတော့ မန်ချက်စတာ ယူနိုက်တက်ဆီ ရောင်းချဖို့ သဘောတူညီမှု ရထားတဲ့ သူတို့အသင်းရဲ့ ကွင်းလယ်လူ ဖရန်ကီ ဒီဂျောင်ဟာ အသင်းကနေ မဖြစ်မနေ ထွက်ခွာဖို့ လိုအပ်ကြောင်းနဲ့ အကယ်၍ အသင်းကနေ မထွက်ချင်ရင် ခံစစ်မှူး အဖြစ် ကစားရလိမ့်မယ်လို့ သတိပေးသွားခဲ့ပါတယ်။ဘာစီလိုနာက ယခု နွေဈေးကွက် အတွင်းမှာ အသင်းရဲ့ ရုပ်သံလွှင့်ခ တစိတ်တပိုင်းကို ရောင်းချရာကနေ ကြွေးမြီပြဿနာတွေကို ဖြေရှင်းနိုင်ခဲ့ပေမယ့် ကစားသမားသစ်တွေ ဖြစ်တဲ့ ခရစ်တန်ဆန် ၊ ကတ်ဆီး ၊ ရာဖင်ဟာ ၊ လီဝမ်ဒေါစကီး စတဲ့ ကစားသမားတွေကို အသင်းရဲ့ လူစာရင်းထဲ ထည့်သွင်းနိုင်ဖို့ ရှိရင်းစွဲ ကစားသမားထဲက တချို့ကို မဖြစ်မနေ ရောင်းချနိုင်ရန် လိုအပ်ပါတယ်။",
"btext2":"ဒါကြောင့်ပဲ ဘာစီလိုနာက သူတို့အသင်းရဲ့ လုပ်ခလစာမြင့် ကွင်းလယ်လူ တဦး ဖြစ်သူ ဖရန်ကီ ဒီဂျောင်ကို အသင်းကနေ ရောင်းထုတ်ဖို့ ကြိုးစားနေပြီး လက်ရှိမှာတော့ ဘာစီလိုနာက ဒီဂျောင်ကို ပရီးမီးယားလိဂ် နာမည်ကြီးကလပ် မန်ချက်စတာ ယူနိုက်တက်ဆီ ပြောင်းရွှေ့ကြေး ယူရို ၈၅သန်းနဲ့ ရောင်းချဖို့ သဘောတူထားပါတယ်။ဒါပေမယ့် ဒီဂျောင်ကတော့ ယခုအချိန် အထိ ဘာစီလိုနာကနေ ထွက်ခွာဖို့ ငြင်းဆန်နေဆဲ ဖြစ်ပြီး ဘာစီလိုနာရဲ့ နည်းပြဖြစ်သူ ဇာဗီကတော့ သူဟာ ဒီဂျောင်ကို ကစားသမား တဦး အနေနဲ့ သဘောကျပေမယ့် အသင်းရဲ့ ဘဏ္ဍာရေး အခြေအနေကြောင့်ဒီဂျောင်ဟာ အသင်းကနေ မဖြစ်မနေ ထွက်ခွာရန် လိုအပ်ကာ အကယ်၍ ဒီဂျောင်ဟာ အသင်းကနေ မထွက်ခွာရင် ဗဟိုခံစစ်မှူး တဦး အဖြစ် ကစားရလိမ့်မယ်လို့ ယနေ့မနက် အစောပိုင်းမှာ ပြုလုပ်ခဲ့တဲ့ သတင်းစာ ရှင်းလင်းပွဲမှာ ထုတ်ဖော် ပြောကြားသွားခဲ့ပါတယ်။",
"btext3": "ဇာဗီက – “ဒီဂျောင်ရဲ့ အခြေအနေလား။ ကျွန်တော်က သူနဲ့ စကားပြောပြီးပါပြီ။ ကျွန်တော်က သူ့ကို ကစားသမား တယောက်အနေနဲ့ တန်ဖိုးထားပါတယ်။ ဒါပေမယ့် ကျွန်တော်တို့မှာ ဖြေရှင်းရမယ့် ဘဏ္ဍာရေး ပြဿနာတွေ ၊ စာရင်းသွင်းရမယ့် ပြဿနာတွေရှိနေပါတယ်။ ကျွန်တော်က သူ့ကို ဗဟိုခံစစ်မှူး တဦး အနေနဲ့ သဘောကျပါတယ်။ ဒါကြောင့် သူသာ ဆက်ရှိနေရင် ဗဟိုခံစစ်မှူး တဦး အဖြစ် ဆက်ကစားရနိုင်ပါတယ်” လို့ ပြောကြားသွားခဲ့တာပါ။",
"imgurl1":"https://www.drepost.com/wp-content/uploads/2022/07/Picsart_22-07-24_15-37-53-880-1024x575.jpg",
"imgurl2":"https://barcauniversal.com/wp-content/uploads/2022/01/jpg-2022-01-16T201732-1000x600.jpg",
"imgurl3":"https://cdn.images.express.co.uk/img/dynamic/67/590x/Barcelona-transfer-news-De-Jong-Man-Utd-1643079.jpg?r=1658297600609"
 },
{
"ndate":"July 24",
"htext":"ရီးရဲလ်ကို ဂိုးသွင်းချင်တာဆိုတဲ့ စကားကို ပထမဆုံး တွေ့ဆုံမှုမှာတင် လုပ်ပြနိုင်ခဲ့တဲ့ ရာဖင်ဟာ",
"btext1":"ဘာစီလိုနာ အတွက် ပထမဆုံး ကစားပေးတဲ့ ပွဲမှာပဲ ကိုယ်တိုင် ၁ ဂိုးသွင်းပြီး ၂ ကြိမ် ဖန်တီးပေးကာ သွင်းဂိုး ၃ ဂိုးအထိ တိုက်ရိုက် ပါဝင်ပတ်သက်ခဲ့တဲ့ ရာဖင်ဟာကတော့ ရီးရဲလ်နဲ့ အယ်လ်ကလက်စီကို ပွဲစဉ်မှာလည်း အသင်းအတွက် အဖွင့်ဂိုးကို သွင်းယူ ပေးခဲ့ပြန်ပါပြီ။ရီးရဲလ် မက်ဒရစ်ကို ဂိုးသွင်းဖို့ အသင့်ဖြစ်နေပြီလို့ မိတ်ဆက်ပွဲမှာ ပြောခဲ့တဲ့ စကားကို ရာဖင်ဟာက ဒီနေ့ပွဲမှာ အကောင်အထည် ဖော်ပြလိုက်ပါတယ်။ အယ်လ်ကလက်စီကို ပွဲကို ပထမဆုံးအကြိမ် ကစားခဲ့ရာမှာ ပထမဆုံးဂိုးကို သွင်းယူနိုင်ခဲ့တာပါ။",
"btext2":"အမေရိကမှာ ကစားခဲ့တဲ့ ဒီခြေစမ်းပွဲမှာ နှစ်သင်းစလုံးက ကစားသမားသစ် တွေကို အသုံးပြုခဲ့ပါတယ်။ ရီးရဲလ်က ချူအာမန်နီ၊ ရူဒီဂါတို့ကို ထည့်သွင်းခဲ့သလို ဟာဇက်ကို False 9 ပုံစံထားကစားခဲ့ပါတယ်။ဘာစီလိုနာလည်း အသစ်စက်စက် တိုက်စစ်မှူး လီဝန်ဒေါစကီး ပါဝင်လာခဲ့ပြီး အန်ဆူဖာတီ၊ ရာဖင်ဟာတို့နဲ့ တိုက်စစ်ပိုင်းကို တည်ဆောက်ခဲ့ပြီး ရီးရဲလ်ကို ဖိအားပေးဖို့ ကြိုးစားခဲ့တာပါ။",
"btext3": "ပွဲကစားချိန် ၂၇ မိနစ်မှာ ရီးရဲလ် ခံစစ်ပိုင်းက လူပေးမှားခဲ့ပြီး ရာဖင်ဟာဆီကို ရောက်ခဲ့ရာမှာ ဧရိယာဘီးကုပ် ထိပ်နားလောက်ကနေ ရာဖင်ဟာက ဘယ်ခြေနဲ့ အပြင်း ကန်သွင်းခဲ့ရာမှာ ကော်တွိုက်စ် ဘာမှမတတ်နိုင်ပဲ ဂိုးပေးခဲ့ရတာ ဖြစ်ပါတယ်။ဒီခြေစွမ်းကိုသာ ထိန်းထားနိုင်ခဲ့မယ် ဆိုရင် ရာဖင်ဟာက ဇာဗီရဲ့ အဓိက ကစားသမားတဦးအဖြစ် ဖြစ်လာဖို့ ရှိနေပြီး ရာသီသစ်မှာ ပုံမှန်ကစားခွင့်ရမှာ သေချာနေပြီ ဖြစ်ပါတယ်။ တော်တော်လေးလှပပြီး အဆင့်အတန်းရှိတဲ့ သွင်းဂိုးတဂိုးကို မြင်တွေ့ခဲ့ရတာလည်း ဖြစ်ပါတယ်။ရီးရဲလ်မက်ဒရစ်ကတော့ ကစားသမားသစ် ရူဒီဂါကို ဘယ်ခံစစ်လူအဖြစ် အသုံးပြုခဲ့ပြီး ကစားကွက်ပိုင်း အရတော့ ဘာစီလိုနာကို ယှဉ်ကစားဖို့ အခက်တွေ့ နေခဲ့ပါတယ်။ ပွဲအပြီးမှာတော့ ရာဖင်ဟာရဲ့ တစ်လုံးတည်းသော သွင်းဂိုးနဲ့ ဘာစီလိုနာက အနိုင် ရရှိခဲ့ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-24_14-31-26-559-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-24_14-31-34-529.jpg",
"imgurl3":"https://celemilo.xyz/wp-content/uploads/2022/07/Picsart_22-07-24_14-32-13-743.jpg"
 },
{
"ndate":"July 24",
"htext":"ရော်နယ်ဒိုကို ခေါ်ယူနိုင်ဖို့ အတွက် ကြယ်ပွင့်တိုက်စစ်မှူးကို ရောင်းတော့မယ့် အက်သလက်တီကို",
"btext1":"အက်သလက်တီကို မက်ဒရစ်ဟာ ယူနိုက်တက်ကနေ ထွက်ခွာခွင့် တောင်းခံထားတဲ့ ခရစ္စတီယာနို ရော်နယ်ဒိုကို ခေါ်ယူဖို့ အတွက် သူတို့အသင်းရဲ့ အဓိက တိုက်စစ်မှူး တဦး ဖြစ်သူ ဂရစ်ဇ်မန်းကို ရောင်းချရန် ဆုံးဖြတ်လိုက်ကြောင်း စပိန် သတင်းဌာ‌နတွေက ဖော်ပြသွားကြပါတယ်။",
"btext2":"ရော်နယ်ဒိုဟာ ပြီးခဲ့တဲ့ ဘောလုံးရာသီကမှ ဂျူဗင်တပ်ကနေ အသင်းဟောင်း ယူနိုက်တက်ထံ ပြန်လည် ပြောင်းရွှေ့လာသူ ဖြစ်ပေမယ့် ယူနိုက်တက်က ချန်ပီယံလိဂ်ဝင်ခွင့်နဲ့ လွဲချော်ခဲ့ချိန်မှာတော့ ချန်ပီယံလိဂ် ဝင်ခွင့်ရ ထိပ်သီးအသင်း တသင်းဆီ ပြောင်းရွေ့ချင်တဲ့ အတွက် ယူနိုက်တက်က ထွက်ခွာခွင့် တောင်းခဲ့တာပါ။အကျပိုင်း ရောက်နေတဲ့ ရော်နယ်ဒိုကို ဘိုင်ယန်မြူးနစ် ၊ ချယ်လ်ဆီးနဲ့ ပီအက်စ်ဂျီတို့က ခေါ်ယူရန် ငြင်းပယ်ခဲ့ပေမယ့် စပိန်ထိပ်သီး အက်သလက်တီကို ကတော့ ရော်နယ်ဒိုကို ခေါ်ယူဖို့ စိတ်ဝင်စား နေပါတယ်။ ရော်နယ်ဒိုရဲ့ အေးဂျင့် ဂျော့စ် မန်ဒက်နဲ့ အက်သလက်တီကို တာဝန်ရှိသူတွေ ကြားထဲမှာ တရားဝင် ဆွေးနွေးမှုတွေ ပြုလုပ်ထားပါတယ်။",
"btext3": "အက်သလက်တီကို နည်းပြ ဆီမြွန်နီက ရော်နယ်ဒိုကို သူတို့အသင်းဆီ အရ ခေါ်ဆောင်ဖို့ ဆုံးဖြတ်ထားတာကြောင့် ဘဏ္ဍာရေး အကြပ်အတည်းနဲ့ ကြုံတွေ့နေရတဲ့ အက်သလက်တီကို မက်ဒရစ်က ရိုနယ်ဒိုကို ခေါ်ယူနိုင်ဖို့ တိုက်စစ်မှူး ဂရစ်ဇ်မန်းကို ရောင်းထုတ်ရန် ဆုံးဖြတ်ခဲ့ကာ ဂရစ်ဇ်မန်းကို အရောင်းစာရင်း တင်ခဲ့ကြောင်း သိရပါတယ်။အသက် ၃၁နှစ် အရွယ် ပြင်သစ်လက်ရွေးစင် တိုက်စစ်မှူး ဂရစ်ဇ်မန်းက ပြီးခဲ့တဲ့ နွေအပြောင်းအရွှေ့ကမှ ဘာစီလိုနာကနေ အသင်းဟောင်း အက်သလက်တီကို မက်ဒရစ်ဆီ ပြန်လည် ပြောင်းရွှေ့လာသူ ဖြစ်ပေမယ့် အသင်းနည်းပြ ဆီမြွန်နီနဲ့ ဆက်ဆံရေး မပြေလည်တာကြောင့် ယခုလိုမျိုး အရောင်းစာရင်း တင်ခံခဲ့ရတာလည်း ဖြစ်ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-24_15-01-53-444.jpg",
"imgurl2":"https://celemilo.xyz/wp-content/uploads/2022/07/Picsart_22-07-24_15-01-13-225-1140x599.jpg",
"imgurl3":"https://celemilo.xyz/wp-content/uploads/2022/07/Picsart_22-07-24_15-02-03-010.jpg"
 },
{
"ndate":"July 24",
"htext":"ယူနိုက်တက်မှာပဲ ဆက်ရှိနေမယ်လို့ ပြောလိုက်တဲ့ ဆာအဲလက်စ်ရဲ့ နောက်ဆုံးလက်ဆောင် ဒီဂီယာ",
"btext1":"မန်ချက်စတာ ယူနိုက်တက်ရဲ့ အဓိက ဂိုးသမား ဒေးဗစ် ဒီဂီယာကတော့ သူဟာ မန်ချက်စတာ ယူနိုက်တက်မှာ ကစားလာတဲ့ ဆယ်စုနှစ် တစုကျော်သွားပေမယ့် အသင်းမှာပဲ ဆက်လက် နေထိုင်ချင်သလို အသင်းက သူ့ကို လိုအပ်နေသရွေ့ အသင်းမှာ ဆက်လက် ရှိနေမယ်လို့ ပြောဆိုခဲ့ပါတယ်။",
"btext2":"အသက် ၃၁နှစ် အရွယ် ရှိပြီ ဖြစ်တဲ့ ဒီဂီယာဟာ ၂၀၁၁ ခုနှစ်မှာ အက်သလက်တီကိုကနေ ယူနိုက်တက်ထံ ပြောင်းရွှေ့ကြေး ယူရို ၂၅သန်းနဲ့ ပြောင်းရွှေ့လာသူ ဖြစ်ပြီး ဆာအဲလက်စ် ဖာဂူဆန်ရဲ့ ယူနိုက်တက် အတွက် နောက်ဆုံးလက်ဆောင် အဖြစ် ပရိသတ်တွေရဲ့ သတ်မှတ်ခြင်းကို ခံထားရသူလည်း ဖြစ်ပါတယ်။ဒေးဗစ် ဒီဂီယာက လက်ရှိ ကမ္ဘာ့အကောင်းဆုံး ဂိုးသမားတွေထဲက တဦး ဖြစ်သလို သူ့ရဲ့ ထိပ်တန်းအဆင့် လက်စွမ်းကိုလည်း ပိုင်ဆိုင်ထားသူ ဖြစ်တာကြောင့် အသင်းကို စတင် ရောက်ရှိချိန်ကတည်းက နံပါတ်တစ် ဂိုးသမားရာထူးကို အပိုင် သိမ်းပိုက်ထားနိုင်သူပါ။",
"btext3": "လက်ရှိမှာ ဒီဂီယာဟာ ယူနိုက်တက်နဲ့ စာချုပ်သက်တမ်း ၁နှစ်ကျော်သာ ကျန်တော့ပြီး အသင်းဘက်က သူ့ကို စာချုပ်သစ် ကမ်းလှမ်းဖို့ ပြင်ဆင် နေတယ်လို့ သိရပါတယ်။ ဒီဂီယာကတော့ သူဟာ အသင်းမှာပဲ နှစ်တွေ အများကြီး ဆက်ကစားချင်သလို အသင်းဘက်က သူ့ကို လိုအပ်နေသရွေ့ ဆက်နေသွားမယ်လို့ နောက်ဆုံး ပြုလုပ်ခဲ့တဲ့ အင်တာဗျူးမှာ ဖွင့်ဟ ပြောကြားသွားခဲ့ပါတယ်။ဒီဂီယာက “ကျွန်တော်က စာချုပ်သစ်ကိစ္စနဲ့ ပတ်သတ်ပြီး ဘယ်သူနဲ့မှ စကားမပြောရသေးပါဘူး။ ဒါပေမယ့် သေချာတာက ကျွန်တော်ဟာ ဒီနေရာ ၊ ဒီအသင်းမှာ ပျော်ရွှင်နေတယ် ဆိုတာပါပဲ။ အသင်းဘက်က ကျွန်တော့်ကို လိုအပ်နေသရွေ့ အသင်းမှာပဲ ဆက်နေသွားပါမယ်။ ကျွန်တော်က မန်ချက်စတာ ယူနိုက်တက်နဲ့ နှစ်တွေအများကြီး ဆက်ကစားချင်ပါသေးတယ်” လို့ ပြောပြသွားခဲ့တာပါ။",
"imgurl1":"https://celemilo.xyz/wp-content/uploads/2022/07/Picsart_22-07-24_13-16-15-155-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-23_14-01-53-633.jpg",
"imgurl3":"https://celemilo.xyz/wp-content/uploads/2022/07/Picsart_22-07-24_13-16-23-279.jpg"
 },
{
"ndate":"July 24",
"htext":"ရီးရဲလ် နဲ့ ယူနိုက်တက်ကို ငြင်းပယ်ခဲ့လို့ နောင်တရနေတဲ့ အာဆင်ဝင်းဂါး",
"btext1":"အာဆင်နယ်အသင်းရဲ့ ဂန္တဝင် နည်းပြကြီး အာစင်ဝင်းဂါး ကတော့ အာဆင်နယ်အသင်းကို ကိုင်တွယ်နေစဉ်မှာ ရီးရဲလ်မက်ဒရစ် ၊ မန်ချက်စတာ ယူနိုက်တက်တို့လို ထိပ်တန်းအသင်းကြီးတွေရဲ့ ကမ်းလှမ်းမှုတွေကို ရရှိခဲ့ကြောင်း ESPN သတင်းဌာနနဲ့ ပြုလုပ်ခဲ့တဲ့ အင်တာဗျူးမှာ ဖွင့်ဟ ပြောကြားသွားခဲ့ပါတယ်။",
"btext2":"အာစင်ဝင်းဂါးဟာ အာဆင်နယ်အသင်းကို ပရီးမီးယားလိဂ်ရဲ့ အင်အားကြီးအသင်း တသင်း ဖြစ်လာအောင် ပြုစု ပျိုးထောင်ပေးခဲ့ပြီး သူ့ရဲ့ လက်ထက်မှာ အမ်းမရိတ်ကွင်းကို တည်ဆောက်နိုင်ခဲ့သလို ပရီးမီးယားလိဂ်ပြိုင်ပွဲမှာ ဘယ်အသင်းကမှ ရယူနိုင်ခြင်း မရှိတဲ့ ရှုံးပွဲမရှိ စံချိန်နဲ့ အမှတ်ပေးဖလားကိုလည်း အရယူနိုင်ခဲ့ပါတယ်။အာစင်ဝင်းဂါးဟာ အာဆင်နယ်ကို ၁၉၉၆ခုနှစ် ကနေ စတင် တာဝန်ယူ ကိုင်တွယ်ခဲ့ပြီး ၂၀၁၈ခုနှစ်မှာတော့ အသင်းကနေ ထွက်ခွာခဲ့ပါတယ်။ အာစင်ဝင်းဂါးဟာ ၂၂နှစ် ကြာအောင် ကိုင်တွယ်ခဲ့ရာမှာ ပရီးမီးယားလိဂ်ဖလား ၃ကြိမ် ၊ အက်ဖ်အေဖလား ၇ကြိမ်နဲ့ ကွန်မြူနတီဒိုင်း ၇ကြိမ် စုစုပေါင်း ဆုဖလား ၁၇လုံး အထိ ရယူနိုင်ခဲ့ပါတယ်။ဒါကြောင့်လည်း အာစင်ဝင်းဂါး အာဆင်နယ်အသင်းကို ကိုင်တွယ်ခဲ့စဉ်မှာ သူ့ကို နည်းပြအဖြစ် ခန့်အပ်ဖို့ ကြိုးစားဖူးတဲ့ အသင်းတွေ ရှိခဲ့ပြီး ရီးရဲလ်မက်ဒရစ် ၊ ပီအက်စ်ဂျီ ၊ ဂျူဗင်တပ်တို့လို အသင်းကြီးတွေဟာ အာစင်ဝင်းဂါးဆီ ချဉ်းကပ်ခဲ့သလို မန်ချက်စတာ ယူနိုက်တက်အသင်းကလည်း အာစင်ဝင်းဂါးကို မျက်စိကျခဲ့ဖူးပါတယ်။",
"btext3": "အာစင်ဝင်းဂါးကတော့ ဥရောပ ထိပ်သီးအသင်း အများစုဟာ သူ့ကို ခေါ်ယူဖို့ ကြိုးစားဖူးကြောင်း အတည်ပြုသွားခဲ့ကာ သူက အာဆင်နယ်အသင်းကို တွယ်တာပြီး အဆိုပါအသင်းတွေရဲ့ ကမ်းလှမ်းမှုတွေကို ငြင်းဆန်ခဲ့ဖူးလို့ နောင်တရကြောင်းလည်း ဝန်ခံသွားခဲ့ပါတယ်။အာစင်ဝင်းဂါးက “ကျွန်တော် ရီးရဲလ်မက်ဒရစ်အသင်းကို ကိုင်တွယ်ဖို့ ၂ကြိမ်တောင် အခွင့်အရေး ရခဲ့ပါတယ်။ ပြီးတော့ ဂျူဗင်တပ် ၊ ပီအက်စ်ဂျီတို့ရဲ့ ကမ်းလှမ်းမှုတွေကိုလည်း ရဖူးပါတယ်။ ထပ်ပြောရရင် မန်ချက်စတာ ယူနိုက်တက်အသင်းဆီက ကမ်းလှမ်းမှုကိုတောင် ရခဲ့ဖူးပါတယ်။ကျွန်တော့် အတွက် အခုချိန်မှာ နောင်တအရဆုံး အရာက အာဆင်နယ်အသင်းကို အရမ်း ချစ်မိခဲ့တာပါပဲ။ ကျွန်တော် တကယ်ပဲ နောင်တရပါတယ်။ ကျွန်တော်က အာဆင်နယ်အသင်းကို စွန့်ခွာပြီး အသင်းကြီး တသင်းဆီ သွားခဲ့သင့်တာပါ” လို့ ပြောကြားခဲ့တာပါ။",
"imgurl1":"https://celemilo.xyz/wp-content/uploads/2022/07/Picsart_22-07-24_12-28-24-098-1140x599.jpg",
"imgurl2":"https://celemilo.xyz/wp-content/uploads/2021/11/PicsArt_11-10-07.22.02.jpg",
"imgurl3":"https://celemilo.xyz/wp-content/uploads/2021/11/PicsArt_11-10-07.22.10.jpg"
 },
{
"ndate":"July 24",
"htext":"ပြိုင်ဘက်ချဲလ်ဆီးကို ခြေစမ်းပွဲမှာ ဂိုးပြတ်ဖုတ်လိုက်တဲ့ မှော်ဝင်ဆန်းပြားတဲ့ ဂျီးဆပ်နဲ့တော်ဝင်ဂန်းနား",
"btext1":"မန်စီးတီးကနေ အာဆင်နယ်ကို ပြောင်းရွှေ့ခဲ့ပြီးနောက် ခြေစမ်းပွဲတွေမှာ ဆက်တိုက်ခြေစွမ်းပြနေတဲ့ ဂါဘရီရယ်ဂျီးဆပ်ဟာ ဒီမနက်ပိုင်းမှာ ကစားနေတဲ့ ချယ်လ်ဆီးနဲ့ပွဲမှာလည်း အသင်းအတွက် အဖွင့်ဂိုးကို လှလှပပသွင်းယူနိုင်ခဲ့ပါတယ်။လန်ဒန်ဒါဘီခြေစမ်းပွဲမှာ ဂျီးဆပ်က ချယ်လ်ဆီးဂိုးသမားမန်ဒီနဲ့ တဦးချင်းတွေ့တဲ့အနေအထားမှာ လှလှပပလေး ကျော်ကန်သွင်းယူခဲ့တာဖြစ်ပါတယ်။အာဆင်နယ်ကိုရောက်လာပြီးကတည်းက ဆက်တိုက်ဆိုသလို ဂိုးတွေသွင်းနေခဲ့တဲ့ ဂျီးဆပ်အတွက် ၄ ဂိုးမြောက်သွင်းဂိုးလည်း ဖြစ်လာခဲ့ပါတယ်။",
"btext2":"အာဆင်နယ်က ပေါင် ၄၅ သန်းအထိ ပေးချေကာ ခေါ်ယူခဲ့တာဖြစ်ပြီး လက်ရှိမှာတော့ အဆိုပါပြောင်းရွှေ့ကြေးနဲ့ ထိုက်တန်တဲ့ ခြေစွမ်းကို ဂျီးဆပ်က ပြသနေကာ အာဆင်နယ်ပရိသတ်တွေရဲ့ အချစ်တော်ကစားသမားအဖြစ် အချိန်တိုအတွင်းမှာ ဖြစ်လာခဲ့ပါတယ်။ဘရာဇီးလ်တိုက်စစ်မှူးဟာ အာဆင်နယ်မှာ အထောင်တိုက်စစ်မှူးအဖြစ်ကစားနေရတာဖြစ်ပြီး အဆိုပါနေရာက သူ့ရဲ့ကစားသမားဘ၀မှာ ဂိုးအများဆုံးသွင်းယူနိုင်တဲ့ နေရာလည်းဖြစ်ပါတယ်။ အာဆင်နယ်နည်းပြအာတီတာကလည်း ဂျီးဆပ်ကို အထောင်တိုက်စစ်မှူးနေရာမှာပဲ ထားရှိအသုံးပြုနေပြီး သူတို့ရဲ့ ပေါင်းစပ်မှုက တော်တော်လေးအလုပ်ဖြစ်နေကာ အာဆင်နယ်ပရိသတ်တွေအတွက်လည်း မျှော်လင့်ချင်စရာကောင်းလာခဲ့ပြီဖြစ်ပါတယ်။",
"btext3": "ဂျီးဆပ်နဲ့အတူ လူငယ်ကြယ်ပွင့် ဆာကာကလည်း ပုံမှန်ခြေစွမ်းပြနေပြီး ခြေစမ်းပွဲတွေမှာ သူလည်း ဂိုးတွေဆက်တိုက်သွင်းယူနိုင်ခဲ့ပါတယ်။ချယ်လ်ဆီးနဲ့ပွဲမှာလည်း ဆာကာဂိုးသွင်းနိုင်ခဲ့ပြီး အာဆင်နယ်ရဲ့ လူငယ်ကစားသမားတွေနဲ့ နုပျိုနေတဲ့ တိုက်စစ်ပိုင်းကတော့ ကျေနပ်အားရစရာကောင်းနေကာ လာမယ့်ရာသီသစ်မှာ ဘယ်လောက်ထိလုပ်ပြနိုင်မလဲ စောင့်ကြည့်ရတော့မှာဖြစ်ပါတယ်။အာဆင်နယ်ကတော့ ခြေစမ်းပွဲတွေမှာ ၄ပွဲဆက်တိုက် အနိုင်ရရှိခဲ့ပြီဖြစ်ပါတယ်။ ကွင်းပိတ်ကစားခဲ့တဲ့ ပွဲတပွဲပါ ထည့်သွင်းမယ်ဆိုရင်တော့ ၅ ပွဲဆက်တိုက် အနိုင်ရရှိခဲ့တာဖြစ်ပြီး ဇူလိုင်လ ၃၀ ရက်နေ့မှာတော့ နှစ်စဉ်ကျင်းပနေကျ အမ်းမရိတ်စ်ဖလား ပွဲစဉ်အဖြစ် ဆီဗီလာနဲ့ကစားမှာဖြစ်ကာ သူတို့ရဲ့ ရာသီကြို​ခြေစမ်းပွဲတွေကို အဆုံးသတ်တော့မှာဖြစ်ပါတယ်။",
"imgurl1":"https://www.drepost.com/wp-content/uploads/2022/07/Picsart_22-07-24_08-58-16-575-1024x576.jpg",
"imgurl2":"https://netstorage-sportsbrief.akamaized.net/images/276aee9853a99fc8.jpg?imwidth=900",
"imgurl3":"https://static.standard.co.uk/2022/07/24/03/newFile.jpg?width=968&auto=webp&quality=50&crop=968%3A645%2Csmart"
 },
{
"ndate":"July 23",
"htext":"ပြီးခဲ့တဲ့ ရာသီက ကျေးဇူးတွေကို မေ့ပြီး ခြေစမ်းပွဲသရေကျလို့ ဝေဖန်ခံနေရတဲ့ ဒီဂီယာ",
"btext1":"ဒီကနေ့ ညနေပိုင်းမှာ ကစားသွားတဲ့ ယူနိုက်တက်နဲ့ဗီလာတို့ရဲ့ ပွဲအပြီးမှာ ယူနိုက်တက် ပရိသတ်တွေက ဂိုးသမား ဒီဂီယာရဲ့ စွမ်းဆောင်ရည်နဲ့ပတ်သက်လို့ ဝေဖန်နေကြပါတယ်။ ဒီပွဲမှာ ယူနိုက်တက်နဲ့ ဗီလာတို့ တဖက်နှစ်ဂိုးစီ သရေရလဒ်သာ ထွက်ပေါ်ခဲ့ကြတာပါ။",
"btext2":"ယူနိုက်တက်အနေနဲ့ ပထမပိုင်းမှာ ဆန်ချို၊ ကက်ချ်ရဲ့ Own Goal တို့ကြောင့် နှစ်ဂိုးပြတ်နဲ့ ဦးဆောင် နိုင်ခဲ့ပါတယ်။ ဒုတိယပိုင်းမှာတော့ လီယွန်ဘေလီ၊ ချန်ဘာစ်တို့ရဲ့ ချေပဂိုးတွေကို ခွင့်ပြုလိုက်ရတာကြောင့် ယူနိုက်တက်တို့ နိုင်ပွဲဆက်မှု ရပ်တန့်ခဲ့ရတာပါ။ ချန်ဘာစ်ရဲ့ ချေပဂိုးကို နောက်ဆုံးမိနစ်မှ ပေးလိုက်ရတာ ဖြစ်ပြီး ဒီဂိုးက ဒီဂီယာရဲ့ အမှားကြောင့် ပေးလိုက်ရတယ်လို့ ပရိသတ်တွေက ယူဆနေပါတယ်။ထောင့်ကန်ဘောမှာ ဒီဂီယာ တယောက် ဆုံးဖြတ်ချက် မပြတ်မသား ဖြစ်နေခဲ့ပြီး ဘောလုံးကို ဆွဲရမလို၊ မဆွဲရမလိုနဲ့ ကစားသမားတွေ ကြားထဲညပ်ပြီး ချန်ဘာစ်က လွတ်လွတ်ကျွတ်ကျွတ် ခေါင်းတိုက် သွင်းသွားခဲ့တာပါ။ ပြီးခဲ့တဲ့ ခရစ္စတယ်ပဲလေ့စ်နဲ့ ပွဲမှာလည်း ဒီဂီယာရဲ့ အမှားက တဆင့် ခရစ္စတယ်ပဲလေ့စ်နောက်ခံလူ ဝါ့ဒ်က ထောင့်ကန်ဘောက တဆင့် ခေါင်းတိုက်ဂိုး သွင်းယူခဲ့ ပါသေးတယ်။",
"btext3": "ဒီကနေ့ပွဲ အပြီးမှာတော့ ပရိသတ်တွေက “နောက်ဆုံးမိနစ် ဂိုးကို ကြည့်လိုက်ရင် ဒါက ဒီဂီယာရဲ့ အမှားကြောင့်ဆိုတာ သိသာ ထင်ရှားပါတယ်” “ဒီနောက်ပိုင်း ရက်တွေမှာ ဒီဂီယာကိုထည့်သုံးတာက ဂိုးသမားမပါဘဲ ကစားနေရသလိုပဲ” “ရာသီကြိုမှာ ဒါမျိုးထပ်မြင်ရတာ ကျနော်အရမ်းပျော်ပါတယ်”ရာသီသစ်က စတော့မယ်၊ ဒီဂီယာက ဖြတ်တင်ဘောတွေ အတွက် အသင့် မဖြစ်သေးပါဘူး။ သူ့ပြဿနာကို တန်ဟက်မြင်မှာပါ” လို့ မှတ်ချက်ပေးခဲ့ကြပါတယ်။ တန်ဟက်ဟာ အသင်းကို စတင် ရောက်ရှိတည်းက ဂိုးသမားအသစ် ရှာဖွေမယ်လို့ သတင်းထွက် ခဲ့ပေမယ့် လာမယ့် ရာသီမှာတော့ ဒီဂီယာကိုသာ အဓိက ဂိုးသမား အဖြစ် အသုံးပြုသွားဖွယ် ရှိပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-23_21-17-26-856-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-23_21-18-07-578.jpg",
"imgurl3":"https://celemilo.xyz/wp-content/uploads/2022/07/Picsart_22-07-23_21-17-42-776.jpg"
 },
{
"ndate":"July 23",
"htext":"လေ့ကျင့်ကွင်းလာတာ တစ်မိနစ်နောက်ကျတာနဲ့ အိမ်ပြန်ပို့ခံရမယ့် မက်ဆီ၊ နေမာနဲ့ ဘတ်ပီ",
"btext1":"ပီအက်စ်ဂျီနည်းပြသစ်ဖြစ်လာတဲ့ ဂဲလ်တီယာကတော့ အသင်းသစ်မှာ ပြင်းထန်တဲ့ စည်းမျဉ်းဥပဒေတွေကို ချမှတ်ပြီး တင်းတင်းကြပ်ကြပ်ကိုင်တွယ်မှုတွေကို ပြုလုပ်နေပြီဖြစ်ပါတယ်။ ပေါ်တူဂီသတင်းစာ Record ရဲ့ ဖော်ပြချက်အရ ဂဲလ်တီယာက မက်ဆီ၊ နေမာ၊ ဘတ်ပီတို့အပါအဝင် အသင်းကစားသမားအားလုံးကို စားသောက်နေချိန်အတွင်း ဖုန်းလုံး၀အသုံးမပြုဖို့ တားမြစ်ထားတယ်လို့ သိရပါတယ်။",
"btext2":"ပိုချက်တီနိုရဲ့ နေရာကို အစားဝင်လာခဲ့ကာ ပီအက်စ်ဂျီကို ဥရောပအောင်မြင်မှုရယူပေးရမယ့် ဂဲလ်တီယာက နာမည်ကျော်ကစားသမားတွေနဲ့ ပြည့်နှက်နေတဲ့အသင်းကို ဂရုပြုကိုင်တွယ်ရဖို့ရှိနေပါတယ်။ နိုက်စ်နည်းပြဟောင်းကတော့ အသင်းသစ်မှာ အချိန်ဖြုန်းမနေဘဲ သူ့ရဲ့ ဩဇာလွှမ်းမိုးနိုင်ဖို့အတွက် ချက်ချင်းပြုလုပ်နေပြီး ကစားသမားတွေအပေါ် တားမြစ်ကန့်သတ်မှုတွေ ပြုလုပ်နေတာဖြစ်ပါတယ်။ဒါ့အပြင် မက်ဆီ၊ နေမာနဲ့ ဘတ်ပီတို့ကို အချိန်တချို့ကလွဲရင် ကျန်အချိန်တိုင်းမှာ အသင်းဖော်တွေနဲ့ အတူတကွစားသောက်ဖို့လည်း ညွှန်ကြားထားပြီး အသင်းတွင်း ပိုမိုကောင်းမွန်တဲ့ စုဖွဲ့မှု၊ စည်းလုံးမှုနဲ့ ရင်းနှီးမှုတွေရရှိဖို့ စည်းကမ်းသစ်အဖြစ် ချမှတ်ခဲ့တာလို့သိရပါတယ်။ ကမ္ဘာကျော်ကစားသမားတွေနဲ့ အခြားအသင်းသားတွေကြား ဆက်ဆံရေးကို ကောင်းမွန်စေဖို့ ရည်ရွယ်တာလည်းဖြစ်ါတယ်။",
"btext3": "နောက်ထပ် ပြင်းထန်တဲ့စည်းကမ်းချက်ကတော့ ကစားသမားအားလုံးဟာ မနက် ၈း၃၀ နာရီကနေ ၈း၄၅ နာရီအတွင်း လေ့ကျင့်ကွင်းကို ရောက်ရှိလာရမယ်ဆိုတာပဲဖြစ်ပါတယ်။ အချိန်တမိနစ်လေးနောက်ကျတဲ့ ဘယ်သူပဲဖြစ်ဖြစ် အသင်းနဲ့အတူ လေ့ကျင့်ခွင့်မရဘဲ အိမ်ကို ပြန်ပို့ခံရမှာဖြစ်တယ်လို့လည်း Record က ရေးသားဖော်ပြခဲ့ပါတယ်။အသက် ၅၅ နှစ်အရွယ်ရှိပြီဖြစ်တဲ့ ဂဲလ်တီယာဟာ ကိုယ်တိုင်က ကစားသမားဟောင်းတဦးဖြစ်ပြီး ပြင်သစ်ကလပ်အများအပြားမှာ ကစားခဲ့ဖူးသူဖြစ်ပါတယ်။ နည်းပြအဖြစ် မာဆေးလ်၊ ဘတ်စတီယာ၊ စိန့်အက်တီယန်၊ လိုင်လီ၊ နိုက်စ်တို့ကို ကိုင်တွယ်ခဲ့ပြီး လိုင်လီနဲ့အတူ လီဂူးအမှတ်ပေးဖလားကို ဆွတ်ခူးနိုင်ခဲ့ပါတယ်။ စိန့်အက်တီယန်နဲ့လည်း ပြင်သစ်လိဂ်ဖလားကို ဆွတ်ခူးခဲ့ပြီး ပြင်သစ်လိဂ်တနှစ်တာအကောင်းဆုံးနည်းပြဆုကို ၃ ကြိမ် ဆွတ်ခူးဖူးသူဖြစ်ပါတယ်။",
"imgurl1":"https://duwun.sgp1.cdn.digitaloceanspaces.com/325676/conversions/41_2022-637937534378219691-821-teaser.jpg",
"imgurl2":"https://duwun.sgp1.cdn.digitaloceanspaces.com/325674/conversions/medialibraryen5pzo-content.jpg",
"imgurl3":"https://duwun.sgp1.cdn.digitaloceanspaces.com/325673/conversions/medialibraryiQXSPO-content.jpg"
 },
{
"ndate":"July 23",
"htext":"ဆီဗီလာ နောက်ခံလူ ခွန်ဒေကို 5 နှစ်စာချုပ်နဲ့ ခေါ်ယူနိုင်ခဲ့ပြီဖြစ်တဲ့ ချယ်လ်ဆီး",
"btext1":"ဆီဗီးလား ဗဟိုခံစစ်မှူး ခွန်ဒေက သူ့ကို ခေါ်ယူဖို့ ကမ်းလှမ်းထားတဲ့ အသင်းနှစ်သင်းအနက် ချယ်လ်ဆီးဆီ ပြောင်းရွှေ့ဖို့ ဆုံးဖြတ်လိုက်ကြောင်း ယုံကြည် စိတ်ချရတဲ့ သတင်းထောက်တွေက တညီတညွတ်ထဲ ဖော်ပြသွားကြပါတယ်။ပရီးမီးယားလိဂ် အင်အားကြီးကလပ် ချယ်လ်ဆီးနဲ့ လာလီဂါ ထိပ်သီးကလပ် ဘာစီလိုနာတို့က ခွန်ဒေကို ခေါ်ယူဖို့ အပြိုင်အဆိုင် ကြိုးပမ်းနေတာ ဖြစ်ပြီး ချယ်လ်ဆီးကတော့ ခွန်ဒေကို ပြောင်းရွှေ့ကြေး ပေါင် ၅၅သန်းနဲ့ ခေါ်ယူဖို့ ဆီဗီးလားနဲ့ သဘောတူညီမှု ရရှိထားပါတယ်။",
"btext2":"ဒါကြောင့် ချယ်လ်ဆီးက ခွန်ဒေကို ခေါ်ယူနိုင်ဖို့ ကစားသမားနဲ့ သဘောတူညီမှု ရဖို့သာ လိုအပ်ပါတော့တယ်။ ကနဦးမှာ ခွန်ဒေက ဘာစီလိုနာဆီ ပြောင်းရွှေ့ချင်ခဲ့ပေမယ့် ဘာစီလိုနာက သူ့ကို ခေါ်ယူနိုင်ဖို့ ဘဏ္ဍာရေး အကြပ်အတည်းကို ဖြေရှင်းရန် လိုအပ်နေပါတယ်။ဒါ့ကြောင့် ခွန်ဒေက ဘာစီလိုနာကို စိတ်ပျက်ပြီး ချယ်လ်ဆီးဆီ ပြောင်းရွှေ့ဖို့ ဆုံးဖြတ်လိုက်တာပဲ ဖြစ်ပါတယ်။ ခွန်ဒေက ချယ်လ်ဆီးနဲ့ ၂၀၂၇ခုနှစ် အထိ သက်တမ်း ရှိတဲ့ စာချုပ်တရပ် ချုပ်ဆိုဖို့ သဘောတူလိုက်ပြီလို့ သတင်းတွေက ဖော်ပြသွားကြပါပြီ။",
"btext3": "ခွန်ဒေဟာ ချယ်လ်ဆီးမှာ တနှစ် လုပ်ခလစာ ယူရို ၁၂သန်း အထိ ရရှိမယ်လို့လည်း သိရပါတယ်။ ခွန်ဒေက ချယ်လ်ဆီးဆီ ပြောင်းဖို့ ခေါင်းညိတ်လိုက်တာကြောင့် ခွန်ဒေဟာ ယခုတပတ်အတွင်းမှာပဲ အင်္ဂလန်နိုင်ငံဆီ လာရောက်ကာ ချယ်လ်ဆီးနဲ့ ဆေးစစ်မှုတွေ လုပ်ဆောင်ဖို့ ရှိနေပါတယ်။အသက် ၂၃ နှစ်အရွယ် ရှိပြီဖြစ်တဲ့ ပြင်သစ် လက်ရွေးစင် နောက်ခံလူ ခွန်ဒီဟာ ၂၀၁၉ ခုနှစ်မှာ ဆီဗီလာ အသင်းကို စတင်ရောက်ရှိလာခဲ့တာ ဖြစ်ပြီး ၃ နှစ်အတွင်းမှာ အသင်းအတွက် ပြိုင်ပွဲစုံ ၁၃၃ ပွဲ ပါဝင်ကစားပေး ထားခဲ့ပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-23_07-37-50-584-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-22_12-42-36-230.jpg",
"imgurl3":"https://celemilo.xyz/wp-content/uploads/2022/07/Picsart_22-07-22_12-45-19-558.jpg"
 },
{
"ndate":"July 23",
"htext":"ယူနိုက်တက်နဲ့ ဆွေးနွေးဖို့ မန်ချက်စတာကို ရောက်ရှိနေပြီ ဖြစ်တဲ့ အန်တိုနီရဲ့ အေးဂျင့်",
"btext1":"မန်ချက်စတာ ယူနိုက်တက်အသင်းရဲ့ ပစ်မှတ်ဖြစ်တဲ့ အေဂျက်ဇ် တောင်ပံကစားသမား အန်တိုနီရဲ့ အေးဂျင့် ဂျူနီယာပတ်ဒရိုဆိုဟာ လက်ရှိမှာ အင်္ဂလန်နိုင်ငံ မန်ချက်စတာမြို့ကို ရောက်ရှိနေပြီဖြစ်ပြီး သူ့ကစားသမားရဲ့ အပြောင်းအရွှေ့နဲ့ ပတ်သက်ပြီး ယူနိုက်တက်နဲ့ ဆွေးနွေးမှုတွေ လုပ်ဆောင်သွားဖွယ် ရှိနေပါတယ်။",
"btext2":"ဘရာဇီး လက်ရွေးစင် တောင်ပံတိုက်စစ်ကစားသမား အန်တိုနီဟာ အေဂျက်ဇ်ရဲ့ အရေးပါတဲ့ ကစားသမားတစ်ဦး ဖြစ်ပြီး ကစားသမားကိုယ်တိုင်က ဆရာဟောင်း တန်ဟက်နဲ့ အတူ ယူနိုက်တက်ဆီ ပြောင်းရွှေ့ချင်နေပေမယ့် အေဂျက်ဇ်က သူရဲ့တန်ကြေးကို ပေါင် ၆၈ သန်းအထိ ဈေးသတ်မှတ် ထားခဲ့ပါတယ်။ယူနိုက်တက်ဟာ ဘယ်နောက်ခံလူ မာလာစီယာ ကွင်းလယ်လူ အဲရစ်ဆင်နဲ့ ခံစစ်မှူး မာတီနက်ဇ်တို့ကို ခေါ်ယူထားခဲ့ပေမယ့် နည်းပြ တန်ဟက်က ဒီရာသီအတွင်း ကစားရမယ့် ပွဲအရေအတွက်အရ တိုက်စစ်ပိုင်းအတွက် နောက်ထပ် ကစားသမား ဖြည့်တင်းဖို့ လိုအပ်တယ်လို့ ထုတ်ဖော်ပြောဆို ထားခဲ့တာကြောင့် ပစ်မှတ်ဖြစ်တဲ့ အန်တိုနီကို အရ ခေါ်ယူဖွယ် ရှိပါတယ်။",
"btext3": "အေဂျက်ဇ်ကတော့ အန်တိုနီ ထွက်ခွာသွားခဲ့ရင် သူ့နေရာ အစားထိုးဖို့ အတွက် စပါးအသင်းရဲ့ နယ်သာလန် တောင်ပံကစားသမား ဘာ့ဂျ်ဝင်းကိုပါ ခေါ်ယူထားပြီးပြီ ဖြစ်လို့ အန်တိုနီကို ရောင်းချသွားဖို့ အလျင်လိုစရာ မလိုအပ်ပဲ သူတို့ အလိုရှိနေတဲ့ ပြောင်းရွှေ့ကြေးမျိုး မရမချင်း အန်တိုနီကို လက်လွတ်သွားဖွယ် မရှိနိုင်လောက်ပါဘူး။အန်တိုနီကို ယူနိုက်တက်နဲ့အတူ ချယ်လ်ဆီး လီဗာပူး တို့ကလဲ အပြိုင် စိတ်ဝင်စားနေပေမယ့် အန်တိုနီ ကတော့ တန်ဟက်နဲ့သာ ပြန်လည်ပူးပေါင်းလိုတာကြောင့် သူရဲ့ ကိုယ်စားလှယ်ကို မန်ချက်စတာမြို့ဆီ စေလွှတ်ထားခဲ့ပြီး ပုဂ္ဂိုလ်ရေး သဘောတူညီမှု အရင် ရယူဖွယ် ရှိနေပါတယ်။",
"imgurl1":"https://celemilo.xyz/wp-content/uploads/2022/07/Picsart_22-07-22_21-18-04-079-1140x599.jpg",
"imgurl2":"https://celemilo.xyz/wp-content/uploads/2022/07/Picsart_22-07-22_21-18-59-064.jpg",
"imgurl3":"https://celemilo.xyz/wp-content/uploads/2022/07/Picsart_22-07-22_21-20-32-791.jpg"
 }
]

