[

{
"ndate":"May 18",
"htext":"နောက်ဆုံး အချိန်ထိ ရင်ခုန်နေရတဲ့ မန်စီးတီး နဲ့ လီဗာပူး ပရီးမီးယားလိဂ် ချန်ပီယံလုပွဲ",
"btext1":" ၂၀၁၈-၂၀၁၉ ဘောလုံးရာသီ ကနေ စတင်ပြီး မန်စီးတီးနဲ့ လီဗာပူး အသင်းတို့ ပရီးမီးယားလိဂ်ပြိုင်ပွဲအတွင်း ရှာဖွေစုဆောင်း ထားနိုင်ခဲ့တဲ့ စုစုပေါင်း ရမှတ်များက‌‌တော့ မန်စီးတီး အသင်းက (၃၅၅)မှတ် နဲ့ လီဗာပူးက (၃၅၄)မှတ်ဖြစ်ပြီး တစ်မှတ်ပဲ ကွာဟ နေပါတယ်။ အခုနှစ် ဘောလုံးရာသီ ပရီးမီးယားလိဂ်ပြိုင်ပွဲအတွင်းမှာလည်း ဒီအသင်း နှစ်သင်းရဲ့ အမှတ်ကွာခြားချက်ကလဲ မန်စီးတီးက (၉၀)မှတ် လီဗာပူးက (၈၉)မှတ်နဲ့ တစ်မှတ်ပဲ ကွာဟပါတယ်။ ဒီတစ်ပတ် တနင်္ဂနွေနေ့မှာတော့ ၂၀၂၁-၂၀၂၂ ဘောလုံးရာသီရဲ့ ရာသီသိမ်း ပွဲစဉ်ထဲမှ တစ်မှတ်သာ ကွာဟလို့နေတဲ့ မန်စီးတီးနဲ့ လီဗာပူးတို့ရဲ့ ချန်ပီယံလုပွဲက အသင်း နှစ်သင်းလုံးကို အားပေးနေကြတဲ့ ပရိသတ်တွေ အတွက်သာမကပဲ ဘောလုံး ဝါသနာရှင်တွေ အတွက်ပါ အလွန်ကို ရင်ခုန် စိတ်လှုပ်ရှားစရာ ဖြစ်နိုင်ပါလိမ့်မယ်။",
"btext2":" တကယ်လို့များ ကြံကြံဖန်ဖန် မန်စီးတီးက နောက်ဆုံးပွဲမှာ ဗီလာကို (0-6) နဲ့ အပြတ်အသတ် ရှုံးနိမ့်ပြီး လီဗာပူးက ဝုလ်ဗ်ကို (5-5) နဲ့သာ သရေကျခဲ့မယ် ဆိုရင် အမှတ်ပေးချန်ပီယံဆု အတွက် ဘာကွာခြားချက်မှ ရှိမနေတော့လို့ မန်စီးတီးနဲ့ လီဗာပူးတို့ကို ဖိုင်နယ်ပွဲအဖြစ်ပါ ထပ်မံ ယှဉ်ပြိုင်စေရမှာ ဖြစ်ပါတယ်။",
"btext3": "  စိတ်ဝင်စားဖို့အကောင်းဆုံးက မန်စီးတီးအသင်း ရင်ဆိုင်သွားရမယ့် ဗီလာအသင်းမှာ လီဗာပူးလ်ရဲ့ legend ကြီး စတီဗင်ဂျရတ် ကစားသမားဟောင်းတွေဖြစ်တဲ့ ဖီလစ်ပီ ကော်တင်ဟို ဒန်နီအင့်စ်တို့လို ကစားသမားတွေ ပါဝင်နေတဲ့ အတွက် သူတို့တွေက သူတို့ရဲ့ အသင်းဟောင်း လီဗာပူး အတွက် ကူညီပေးနိုင် မလားဆိုတာ စိတ်လှုပ်ရှားစွာနဲ့ စောင့်ကြည့် သွားရပါလိမ့်မယ်။",
"imgurl1":"https://celemilo.xyz/wp-content/uploads/2022/05/Picsart_22-05-18_12-03-39-615.jpg",
"imgurl2":"https://celemilo.xyz/wp-content/uploads/2022/05/Picsart_22-05-18_12-02-38-091.jpg",
"imgurl3":"https://celemilo.xyz/wp-content/uploads/2022/05/Picsart_22-05-18_12-02-17-310.jpg"
 },
{
"ndate":"May 18",
"htext":"သမိုင်းတစ်လျှောက် အတန်ဆုံး အလွတ်ပြောင်းရွေ့မှုကို ခေါ်ယူနိုင်ခဲ့တဲ့ ရီးရဲလ်မက်ဒရစ်",
"btext1":" ပီအက်စ်ဂျီအသင်းရဲ့ အဓိက တိုက်စစ်မှူး အမ်ဘာပေကတော့ ရာသီကုန်မှာ အသင်းကနေ အလွတ် ပြောင်းရွေ့ကြေးနဲ့ ထွက်ခွာတော့မှာ ဖြစ်ပြီး စပိန်ထိပ်သီး ကလပ် ရီးရဲလ် မက်ဒရစ် အသင်းကို ပြောင်းရွေ့ဖို့ သဘော တူညီမှု ရရှိထားပြီ ဖြစ်ကြောင်း ဥရောပ အားကစား မီဒီယာတွေက ဖော်ပြနေ ကြပါပြီ။",
"btext2":" အမ်ဘာ‌ပေ နဲ့ ရီးရဲလ် မက်ဒရစ် အသင်းတို့ဟာ ပုဂ္ဂိုလ်ရေး သဘောတူညီမှု ရယူနိုင်ခဲ့တာ ဖြစ်ပြီး ပီအက်စ်ဂျီကတော့ သူတို့ ကစားသမားကို အသင်းမှာ ဆက်ရှိနေစေဖို့ နောက်ဆုံး အချိန်ထိ ကြိုးစားသွားမယ်လို့ ဆိုပါတယ်။ ဘာပေ ကတော့ သူ့အနာဂတ် အတွက် ဆုံးဖြတ်ပြီးပြီလို့ ပြောဆိုထားပြီး မကြာခင်မှာ သိရမယ်လို့ မနေ့ကမှ ပြောထားပါတယ်။ဘာပေက “မကြာခင်မှာ အားလုံးပဲ သိရမှာပါ။ နောက်နှစ် ကျွန်တော် ဘယ်မှာရှိနေမလဲ ဆိုတာကိုပေါ့။ ဆုံးဖြတ်ချက်က ချပြီးနေပါပြီ။ ဒီလို ကြန့်ကြာနေရတာက လေးစားမှုတွေကြောင့်ပါ။ ကျွန်တော့်အနေနဲ့ အဖက်ဖက်ကိုလေးစားဖို့လိုပါတယ်။ အခုတော့ အားလုံးနီးနီး ပြီးသွားပါပြီ။ အသေးစိတ် ကိစ္စတစ်ချို့က လွဲရင်ပေါ့။ ” လို့ ပြောသွားပါတယ်။",
"btext3": " သတင်းတွေအရ ရီးရဲလ်မက်ဒရစ်ဟာ အသက် ၂၃ နှစ်အရွယ် ကစားသမားကို အလွတ် ခေါ်ယူနိုင်မှာ ဖြစ်ပြီး လက်မှတ်ထိုးကြေး ယူရိုသန်း ၁၀၀ အထိ ပေးမယ်လို့ သတင်းတွေက ဖော်ပြနေ ကြပါတယ်။ ရီးရဲလ်ဟာ ဘာပေကို ပြီးခဲ့တဲ့ နွေရာသီက ယူရို သန်း ၂၀၀ နဲ့ ကမ်းလှမ်းခဲ့ ပါသေးတယ်။အမ်ဘာပေက ရီးရဲလ်မက်ဒရစ်နဲ့ စာချုပ် ချုပ်ဆိုဖို့ သဘောတူခဲ့မယ် ဆိုရင် လက်မှတ်ထိုးကြေး ယူရို ၁၀၀သန်း ၊ တနှစ်ကို အခွန်ဆောင်ပြီး ယူရို ၂၅သန်း ၊ ပုံရိပ် အသုံးပြုခ ကနေ ရလာတဲ့ ဝင်ငွေရဲ့ ၆၅ ရာခိုင်နှုန်း စတဲ့ ခံစားခွင့်တွေကို ရရှိမယ်လို့ သိရပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-18_07-58-08-226-1140x599.jpg",
"imgurl2":"https://celemilo.xyz/wp-content/uploads/2022/05/Picsart_22-05-18_07-59-38-067.jpg",
"imgurl3":"https://celemilo.xyz/wp-content/uploads/2022/05/Picsart_22-05-18_07-59-06-124.jpg"
 },
{
"ndate":"May 18",
"htext":"ရီးရဲမက်ဒရစ်ရဲ့ ဆေးရုံအုပ်ကြီး လာမည့်နွေရာသီတွင် ဘာနေ ဗျူးကိုစွန့်ခွာမည်",
"btext1":" အင်္ဂလန်ကလပ်အသင်း တစ်သင်းဖြစ်တဲ့ ကာဒစ်ဟာ ဂါရက်ဘေးလ်ကို စာချုပ် ချုပ်ဖို့ကမ်းလှမ်းခဲ့ကာ အကုန်လုံးကို အံ့အားသင့်စေခဲ့ပြီး အဆိုပါကစားသမားရဲ့ နွေရာသီ အပြောင်းအရွှေ့ကတော့ဖြစ်နိုင်ခြေများနေခဲ့ပြီဖြစ်ပါတယ်။",
"btext2":" အသက် ၃၂ အရွယ်ကစားသမားဟာ ချန်ပီယံဖလားလေးလုံးအပါအဝင် ဖလားစုစုပေါင်း ၁၄ လုံးကို ရရှိ အောင် ၉ နှစ်တာ ကစားခဲ့တဲ့ ရီးရဲလ်အသင်းကနေ ထွက်ခွာတော့မှာဖြစ်ပြီး သူ့ရဲ့နိုင်ငံအသင်း ဝေးလ်အသင်း ကမ္ဘာ့ဝင်ခွင့်ရမရဆိုတဲ့အနာဂတ်တစ်ခုလည်းရှိနေသေးတာဖြစ်ပါတယ်။ဝေးလ်အသင်းဟာ ဇွန်လ ၅ ရက်နေ့မှာ ယူကရိန်း (သို့) စကော့တလန်အသင်းနဲ့ ကစားရမှာဖြစ်ပါတယ်။ အနိုင်ရခဲ့ရင်တော့ ဂါရက်ဘေးလ်ဟာ အသင်းအသစ်ကို  နိုဝင်ဘာလကမ္ဘာ့ဖလားမတိုင်ခင် ပြောင်းရွှေ့တော့မှာဖြစ်ပြီး ရှုံးနိမ့်ပြီးလွဲချော်ခဲ့ရင်တော့ သူ့ရဲ့အနာဂတ်ဟာ သိပ်မသေချာဘူးဖြစ်သွားမှာဖြစ်ပါတယ်။",
"btext3": " သူ့ရဲ့အေးဂျင့်ဖြစ်သူ ဘားနက်ကတော့ “သူ ရီးရဲလ်ကနေ ထွက်မှာပါ။ ဒါပေမဲ့ ဝေးလ်အသင်း ကမ္ဘာ့ဖလားဝင်ခွင့်ရမရပေါ်လည်း မူတည်ပါတယ်။ အဲဒါပြီးမှ ဆုံးဖြတ်ချက်ချပါ့မယ်။ အင်္ဂလန်ကို ပြန်ဖို့ဖြစ်နိုင်မှာလားဆိုရင် ဖြစ်နိုင်မယ်ထင်ပါတယ်။ ဒါပေမဲ့ ဝေးလ်အသင်း ကမ္ဘာ့ဖလားဝင်ခွင့်ရမရကို ကြည့်ရပါဦးမယ်” လို့ ဆိုခဲ့ပါတယ်။",
"imgurl1":"https://ggmunews.club/kmy/wp-content/uploads/2022/05/edenhazard-garethbale-1140x641.jpeg",
"imgurl2":"https://images.performgroup.com/di/library/omnisport/5c/91/gareth-bale_1zwff8zzx6fz122ch008pkywa.jpg?t=214340464&w=1200&h=630",
"imgurl3":"https://images.performgroup.com/di/library/omnisport/e1/ae/gareth-bale_1atvvciu7ckxu1vjtun2azjqko.jpg?t=-1028675889&w=1200&h=630"
 },
{
"ndate":"May 18",
"htext":"ချဲလ်ဆီး ကြယ်ပွင့်ကို ခေါ်ယူသင့်တယ်လို့ အကြံပေးခဲ့တဲ့ ဗန်ဘက်စ်တန်ရဲ့ အပြောကို တုန့်ပြန်လိုက်တဲ့ တန်ဟတ်",
"btext1":" အေဂျက်ဇ် အသင်းရဲ့ နည်းပြ ဖြစ်သူ အဲရစ် တန်ဟတ် က ယူနိုက်တက်တို့ နွေစျေးကွက်မှာ ချဲလ်ဆီး ကြယ်ပွင့် ဟာကင် ဇီယက်ချ် ကို ခေါ်ယူသင့်တယ်လို့ ပြောခဲ့တဲ့ မာကို ဗန်ဘက်စ်တန် အပြောကိို ချက်ချင်းပဲ တုန့်ပြန်သွားခဲ့လိုက်ပါတယ် ။ ဟာကင် ဇီယက်ချ်ဆိုတာ အေဂျက်ဇ် အသင်းမှာ ရှိနေခဲ့စဥ်တုန်းက အဲရစ် တန်ဟတ် ရဲ့ လက်အောက်မှာ အလုပ်လုပ်ခဲ့ပြီး ခြေစွမ်းကောင်းတွေလည်း ပြသထားနိုင်ခဲ့ပါတယ်် ။ ဒါပေမဲ့ ချဲလ်ဆီးကို ရောက်လာတဲ့နောက်တော့ ပုံမှန် ပွဲထွက်ခွင့် ရနိုင်ဖို့ပါ ရုန်းကန်နေခဲ့ရပါတယ် ။",
"btext2":" အခြားတစ်ဖက်မှာတော့ မန်ချက်စတာ ယူနိုက်တက် အသင််းဟာ ကစားသမား အချို့ကို လက်လွှတ်ရဖို့ ရှိနေတာကြောင့် နွေစျေးကွက်မှာ ကစားသမားသစ်တွေ ခေါ်ယူရပါလိမ့်မယ် ။ လက်ရှိ နည်းပြ ရန်းဂနစ် ကိုယ်တိုင်က အသင််းဆီ တိုက်စစ်မှူး 2 ဦး ခေါ်ရလိမ့်မယ်လို့ မကြာသေးခင်ကပဲ ပြောခဲ့ပါသေးတယ် ။ ဒါ့ကြောင့် မာကို ဗန် ဘက်စ်တန် က ယူနိုက်တက် နည်းပြ ဖြစ်လာသူ အဲရစ် တန်ဟတ် အနေနဲ့ အကြောင်းလည်း သိသလို ပရီးမီးယားလိဂ် အတွေ့အကြုံလည်း ရရှိနေပြီ ဖြစ်တဲ့ တပည့်ဟောင်းကို ခေါ်ယူသင့်ကြောင်း ပြောကြားသွားခဲ့တာပဲ ဖြစ်ပါတယ် ။ ” ကျွန်တော့် အတွေးထဲကို အခုရောက်လာတာ တစ်ခုက အင်္ဂလန်မှာ ကစားနေတဲ့ ဇီယက်ချ် ပေါ့ ၊ သူဟာ မန်ချက်စတာ ယူနိုက်တက် အသင်း နဲ့ အဲရစ် (တန်ဟတ်) အတွက် တကယ့်ကို ကောင်းမွန်တဲ့ ဘောလုံးသမား ဖြစ်လာလိမ့်မယ််ဆိုတာပါပဲ ” လို့ ဗန် ဘက်စ်တန် က ပြောခဲ့တာပဲ ဖြစ်ပါတယ် ။",
"btext3": " ဒါပေမဲ့ သူ့ရဲ့ အကြံပေးမှုကို တုန့်ပြန်ဖို့ အတွက် ယူနိုက်တက် ပရိသတ်တွေ အချိန် အကြာကြီး စောင့်ဆိုင်းဖို့ မလိုအပ််ခဲ့ပါဘူး ။ ဘာဖြစ်လို့လဲဆိုတော့ အဆိုပါ show ပွဲမှာ အဲရစ် တန်ဟတ် ကိုယ်တိုင်လည်း ရှိနေခဲ့တဲ့အတွက် ချက်ချင််း တုန့်ပြန်သွားခဲ့လို့ပဲ ဖြစ်ပါတယ် ။ အဲရစ် တန်ဟတ် က အပြောင်းအရွှေ့ နဲ့ ပတ်သက်လို့ ကောလဟာလ သတင်းတွေဟာ အမြဲတမ်း ထွက်လေ့ ရှိတတ်ကြောင်း ၊ အေဂျက်ဇ် အသင်းမှာလည်း သူဟာ ဒါမျိုးတွေ ကြုံခဲ့ကြောင်း ၊ ယူနိုက်တက်လို အသင်းမျိုးမှာတော့ ပိုများတာ မထူးဆန်းကြောင်း ပြောခဲ့လိုက်ပါတယ် ။ ” ဟုတ်ပါတယ် ၊ အေဂျက်ဇ် မှာလည်း ဒီလို ပြောသံတွေ ကြုံခဲ့ရပါတယ် ။ ခင်ဗျားတို့ ဒါကို ကြားပြီးရင် အဝတ်လဲခန်းထဲ ရှိနှင့်ပြီးသားအသင်းသားတွေနဲ့ လုပ်စရာရှိတာကို ဆက်လုပ်ရမှာပါပဲ ။ ခင်ဗျားအနေနဲ့ သေချာ ဆင်ခြင်သုံးသပ််ပြီး မှန်ကန်တဲ့ ရွေးချယ်မှု လုပ်ရပါလိမ့်မယ် ” လို့ တန််ဟတ် က ဒဲ့မဖြေပဲ အခုလို တုန့်ပြန်သွားခဲ့ပါတယ် ။",
"imgurl1":"https://xyznews.co/wp-content/uploads/2022/05/IMG_20220517_202056.jpg",
"imgurl2":"https://xyznews.co/wp-content/uploads/2022/05/IMG_20220517_201931.jpg",
"imgurl3":"https://xyznews.co/wp-content/uploads/2022/05/IMG_20220517_202203.jpg"
 },
{
"ndate":"May 18",
"htext":"ဗိုလ်လုပွဲမကန်ခင် ပြိုင်ဘက်တိုက်စစ်မှူး ဆာလာကို မြှောက်ပေးနေတဲ့ နည်းပြ အန်စလော့တီ",
"btext1":" ဗိုလ်လုပွဲမကန်ခင် ပြိုင်ဘက်တိုက်စစ်မှူး ဆာလာကို မြှောက်ပေးနေတဲ့ နည်းပြ အန်စလော့တီ",
"btext2":" လီဗာပူးနဲ့ ရီးရဲလ်မက်ဒရစ်တို့ဟာ ချန်ပီယံလိဂ်ဖိုင်နယ်မှာ ရင်ဆိုင်ရတော့မှာပါ။ မေလ ၂၈ရက်နေ့ ပါရီမြို့မှာ ကျင်းပမယ့် ဗိုလ်လုပွဲကို ဘောလုံးပရိသတ်တွေလည်း ရင်ခုန် နေကြပါပြီ။ အဆိုပါပွဲစဥ်ဟာ အသင်းနှစ်သင်း အတွက်သာ မဟုတ်ပဲ ဘော်လွန်ဒေါ အတွက်ပါ စီးချင်းထိုးရမယ့် ပွဲစဥ်တစ်ခုလို ဖြစ်နေတာကြောင့်ပိုပြီး စိတ်လှုပ်ရှားဖွယ် ဖြစ်နေတာပါ။ ရီးရဲလ်မက်ဒရစ် တိုက်စစ်မှူး ဘန်ဇီမာ ကလည်း ဘော်လွန်ဒေါ အတွက် တစ်ပြေးနေသူ ဖြစ်ပြီး မိုဆာလာ ကလည်း ရေပန်းစား နေပါတယ်။ ဆာလာက ပရီးမီးယားလိဂ်မှာ ဂိုးသွင်း အများဆုံး ကစားသမား အဖြစ် ရပ်တည်နေပြီး အသင်း အတွက်လည်း အတော်လေး အကျိုးပြုနေသူပါ။ ဆာလာက သူ့ကစားနေတဲ့ နေရာမှာ သူ့လောက်ကောင်းတဲ့သူ မရှိဘူး လို့ ပြောသွားခဲ့ ပြီးတဲ့နောက်မှာ မီဒီယာတွေက အတော်လေး အုံကြွလာပါတယ်။",
"btext3": " ပြင်သစ်ကို နေးရှင်းလိဂ်ရရှိအောင် တွန်းတင်ထားပေးတဲ့အပြင် ချန်ပီယံလိဂ်မှာလည်း အကောင်းဆုံး ခြေစွမ်းတွေ ပြသထားတဲ့ ဘန်ဇီမာနဲ့ ဘယ်သူက ဘော်လွန်ဒေါ အတွက် ပိုမိုထိုက်တန်သလဲ ဆိုတာမျိုးတွေ ကိုပါ မေးခွန်း ထုတ်လာကြတာပါ။ ကာဒစ်ဇ် အသင်းနဲ့ ယှဥ်ပြိုင်ရမယ့် ပွဲစဥ်မတိုင်ခင် သတင်းစာ ရှင်းလင်းပွဲမှာတော့ မက်ဒရစ် နည်းပြကြီး အန်စလော့တီက ဆာလာ ပြောသွားတာကို ထောက်ခံကြောင်း ဖွင့်ဟလိုက်တာပါ။ “ငါကတော့ သူပြောတာကို မငြင်းလိုပါဘူး။ ငါလည်း အဲ့လိုပဲထင်ပါတယ်။ သူ့နေရာမှာ ဆိုရင်တော့ သူက အကောင်းဆုံးပေါ့။” ဆိုပြီးတော့ပါပဲ။ အန်စလော့တီ ပြောသွားတာဟာ တကယ့်အမှန်တရားတွေလား။ ဘန်ဇီမာကို ဖိအားလျော့စေချင် တာလားဆိုတာ ကတော့ သူကိုယ်တိုင်သာ သိမှာပါ။",
"imgurl1":"https://celemilo.xyz/wp-content/uploads/2022/05/Picsart_22-05-17_21-51-14-349.jpg",
"imgurl2":"https://celemilo.xyz/wp-content/uploads/2022/05/Picsart_22-05-17_21-51-38-597.jpg",
"imgurl3":"https://celemilo.xyz/wp-content/uploads/2022/05/Picsart_22-05-17_21-52-38-682.jpg"
 },
{
"ndate":"May 17",
"htext":"မန်ယူကို ပြောင်းရွေ့ဖို့ ဘိုင်ယန်မြူးနစ်ရဲ့ ကမ်းလှမ်းမှုကို ပယ်ချလိုက်တဲ့ တင်ဘားစ်",
"btext1":" အေဂျက်အသင်းရဲ့ လူငယ် နောက်ခံလူ ဂျူရီယန် တင်ဘားစ်ဟာ ဘိုင်ယန်မြူးနစ်ရဲ့ ကမ်းလှမ်းမှုကို ရရှိခဲ့ပေမယ့် သူ့ရဲ့ ဆရာရင်း တန်ဟက်ဂ်နဲ့အတူ မန်ချက်စတာ ယူနိုက်တက်ဆီ ပြောင်းရွှေ့ဖို့ စိတ်ကူးရှိတာကြောင့် ဘိုင်ယန်မြူးနစ်ရဲ့ ကမ်းလှမ်းမှုကို ပယ်ချသွားခဲ့ကြောင်း ဥရောပ အခြေစိုက် သတင်းဌာနတွေက အခိုင်အမာ ဖော်ပြသွားခဲ့ပါတယ်",
"btext2":" အသက် ၂၀ အရွယ်သာ ရှိသေးတဲ့ နယ်သာလန် လက်ရွေးစင် လူငယ်ကြယ်ပွင့် နောက်ခံလူ တင်ဘားစ်ဟာ ယခုနှစ် ဘောလုံးရာသီမှာ အေဂျက်နဲ့အတူ အကောင်းဆုံး ခြေစွမ်းတွေကို ပြသနိုင်ခဲ့ပြီး ဥရောပရဲ့ အလားအလာ အကောင်းဆုံး လူငယ် ကစားသမားတွေ ထဲက တဦး အဖြစ်ပါ သတ်မှတ်ခံခဲ့ ရပါတယ်။ လာမယ့် နွေအပြောင်းအရွှေ့မှာ အေဂျက်ကစားသမားတွေ ဖြစ်ကြတဲ့ ဂရာဗန်ဘက်နဲ့ မာရုန်နီတို့ကို ခေါ်ယူနိုင်ဖို့ နီးစပ်နေတဲ့ ဘိုင်ယန်မြူးနစ်က တင်ဘားစ်ကိုပါ ချဉ်းကပ်ခဲ့ပေမယ့် တင်ဘားစ်ကတော့ ယူနိုက်တက်ဆီ ပြောင်းရွှေ့ဖို့ လုပ်ဆောင်နေတာကြောင့် ဘိုင်ယန်ရဲ့ ကမ်းလှမ်းမှုကို ပယ်ချခဲ့ကြောင်း Sky Germany သတင်းဌာနက ဆိုပါတယ်။",
"btext3": " တင်ဘားစ်က ဘိုင်ယန်မြူးနစ်ရဲ့ ကမ်းလှမ်းချက်ကို ပယ်ချခဲ့သလို တဖက်မှာ တင်ဘားစ်ရဲ့ အေးဂျင့်တွေက ယူနိုက်တက်ရဲ့ တာဝန်ရှိသူတွေနဲ့ တွေ့ဆုံကာ အပြောင်းအရွှေ့ အတွက် ဆွေးနွေးမှုတွေ ပြုလုပ်နေပြီး ယူနိုက်တက်က မကြာခင်မှာပဲ တင်ဘားစ် အတွက် တရားဝင် ကမ်းလှမ်းမှု တရပ် ပြုလုပ်ဖွယ် ရှိကြောင်း သိရပါတယ်။ အေဂျက်ကတော့ လာမယ့် နွေအပြောင်းအရွှေ့မှာ အသင်းရဲ့ လူစာရင်းကို အပြောင်းအလဲ များစွာ ပြုလုပ်ဖို့ စီစဉ်နေတာကြောင့် သင့်တော်တဲ့ ပြောင်းရွှေ့ကြေး တရပ် ရလာခဲ့ရင် ရောင်းထုတ်ဖို့ ဆုံးဖြတ်ထားကာ ယူနိုက်တက်က တင်ဘားစ် အတွက် ယူရို ၄၀သန်းနဲ့ ၅၀သန်းကြား သုံးစွဲရဖွယ် ရှိပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-17_14-27-55-517-1140x599.jpg",
"imgurl2":"https://celemilo.xyz/wp-content/uploads/2022/05/Picsart_22-05-17_14-28-49-374.jpg",
"imgurl3":"https://celemilo.xyz/wp-content/uploads/2022/05/Picsart_22-05-17_14-29-24-412.jpg"
 },
{
"ndate":"May 17",
"htext":"ရာသီကုန်မှာ အသင်းကနေ ထွက်ခွာဖွယ်ရှိတဲ့ မန်စီးတီး ကွင်းလယ်လူ ဂမ်ဒိုဂန်",
"btext1":" မန်စီးတီး အသင်းရဲ့ ကစားသမား ဂမ်ဒိုဂန်က‌တော့ လာမယ့် နွေရာသီမှာ မန်စီးတီးအသင်းကနေ ထွက်ခွာတော့မှာ ဖြစ်ပါတယ်။ ဂွာဒီယိုလာ ပထမဆုံး ခေါ်ယူခဲ့တဲ့ကစားသမားဖြစ်တဲ့ ဂမ်ဒိုဂန်ဟာ အသင်းမှာ စာချုပ်သက်တမ်း တစ်နှစ်သာ ကျန်တော့တာဖြစ်ပြီး အသင်းကနေ ထွက်ခွာလို့ ရနေပြီလည်း ဖြစ်ပါတယ်။ ဂန်ဒိုဂမ်ဟာ ယခုနှစ်ရာသီမှာ ပွဲပေါင်းများစွာ ကစားထားရတဲ့ ကစားသမား ဖြစ်ပြီး ပရီမီးယား ၃၇ ပွဲမှာ ပွဲ ၂၀ တိတိ ကစားထားရတာ ဖြစ်ပါတယ်။ ဂန်ဒိုဂမ်ဟာ ပွဲစဉ်တိုင်းမှာ ကစားချင်တဲ့ ကစားသမား ဖြစ်ပြီး မန်စီးတီးကတော့ အဆိုပါအာမခံချက်မျိုး မပေးနိုင်တာ ဖြစ်ပါတယ်။",
"btext2":" အသင်းကတော့ ဂမ်ဒိုဂန်နဲ့ ဆွေးနွေးညှိနှိုင်းမှုတွေ ပြုလုပ်သွားမှာ ဖြစ်တယ်လို့ ဆိုပေမဲ့ ကစားသမားရဲ့ အခြေအနေအရ ဖြစ်နိုင်ခြေအလွန် နည်းပါးနေတာပဲ ဖြစ်ပါတယ်။ ဂမ်ဒိုဂန်ဟာ သူ့ရဲ့ကျန်ရှိတဲ့ စာချုပ်သက်တမ်း ၁၂ လအတွင်းမှာ အခြားအခွင့်အရေးကို ရှာနိုင်ခြေရှိနေပါတယ်။ ဂမ်ဒိုဂန်ကို မန်ချက်စတာ လေဆိပ်ရဲ့ ပုဂ္ဂလိကဂျက်လေယာဉ် တစ်စင်းပေါ်မှာ မြင်တွေ့ခဲ့ရတယ်လို့ သတင်းတွေက ဖော်ပြထားပါတယ်။ တနင်္ဂနွေနေ့မှာ ကန်ရမယ့် ဖလား အဆုံးအဖြတ်ပွဲဖြစ်တဲ့ အက်စတွန်ဗီလာနဲ့ ပွဲမတိုင်ခင်မှာ ပိတ်ရက်နှစ်ရက် ပေးထားတာ ဖြစ်ပြီး အဆိုပါကစားသမား ဘယ်ကိုသွားဖို့ ရည်ရွယ်လဲကိုတော့ မသိရသေးဘူးပဲ ဖြစ်ပါတယ်။",
"btext3": " ဂမ်ဒိုဂန်ဟာ မြို့လယ်ခေါင် မှာနေတဲ့ အသင်းရဲ့ နည်းပြကြီး ဂွာဒီယိုလာနဲ့ အိမ်နားနီးချင်း နေတာဖြစ်ပြီး ဘောလုံး ကွင်းပြင်ပမှာလည်း နည်းပြကြီးနဲ့ အချိန်ကုန်ဆုံး တတ်လေ့ရှိပြီး အသင်းမှာရှိလာတာ ၆ နှစ်ရှိသွားပြီ ဖြစ်ပါတယ်။ မန်စီးတီးအသင်းသာ ဒီရာသီ ပရီးမီးယားလိဂ် ဆုဖလားရပြီး ဂန်ဒိုဂမ် အသင်းကနေ ထွက်ရခဲ့မယ်ဆိုရင် သူဟာ ပရီးမီးယားလိဂ်မှာ အအောင်မြင်ဆုံး ဂျာမန်ကစားသမား ဖြစ်လာမှာဖြစ်ပြီး ဖလားလေးလုံးကို ရရှိထားသူ ဖြစ်သွားမှာ ဖြစ်ပါတယ်။ သူဟာ ပရီးမီးယားလိဂ် သွင်းဂိအများဆု သွင်းယူထားတဲ့ ဂျာမန်ကစားသမားလဲ ဖြစ်ပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-17_15-40-20-952.jpg",
"imgurl2":"https://celemilo.xyz/wp-content/uploads/2022/05/Picsart_22-05-17_15-40-07-171.jpg",
"imgurl3":"https://celemilo.xyz/wp-content/uploads/2022/05/Picsart_22-05-17_15-41-40-132.jpg"
 },

{
"ndate":"May 17",
"htext":"ရွက်ပုန်းသီး တိုက်စစ်မှူးတဦးကို စိတ်ဝင်စားနေတဲ့ မန်ချက်စတာ ယူနိုက်တက်",
"btext1":" ဒီရာသီမှာ ဘင်ဖီကာ နဲ့ အတူ ပြသခဲ့တဲ့ ခြေစွမ်းတွေဟာ ဒါဝင် နူနက်ဇ် ကို ဥရောပ ထိပ်သီး အသင်းတွေရဲ့ တိုက်စစ်မှူး ပစ်မှတ်တခု ဖြစ်လာစေခဲ့ ပါတယ် ။ မန်ချက်စတာ ယူနိုက်တက် ဟာလည်း အဆိုပါ အသင်းတွေထဲမှာ တသင်း အပါအဝင် ဖြစ်ခဲ့ပြီး အသစ်ရောက် လာမယ့် နည်းပြ အဲရစ် တန်ဟတ် ဟာ တိုက်စစ်မှူးသစ် တဦးကို မဖြစ်မနေ ဝယ်ယူသွားဖို့ ရှိနေတာကြောင့် နူနက်ဇ် နဲ့ ယူနိုက်တက် တို့ရဲ့ ကောလဟာလ တွေဟာလည်း တနေ့ တမျိုး မရိုးရအောင် ထွက်ပေါ်နေပြီ ဖြစ်ပါတယ် ။ ဒါပေမယ့် ယူနိုက်တက် အနေနဲ့ နူနက်ဇ် ကို အခြား ဥရောပ ထိပ်သီး အသင်းတွေနဲ့ အပြိုင် လုရဖွယ်ရှိပြီး တန်ကြေးလည်း မြင့်နိုင်တာကြောင့် အခြားသော ပစ်မှတ်တွေကို ပြောင်းလဲ ချဉ်းကပ်လာနိုင်ချေ ရှိနေပါတယ် ။",
"btext2":" အဲရစ် တန်ဟတ် လက်ထက်မှာ အသင်းကို ကြီးကြီးမားမား ပြောင်းလဲဖို့ စိတ်ကူးထားတာကြောင့် ကစားသမား ၄-၅-၆ ဦးထက် မနည်း ဝယ်ယူဖို့ အတွက် ငွေကြေးမြောက်များစွာ အသုံးပြုရမှာ သေချာပါတယ် ။ ဒါကြောင့် နူနက်ဇ် လို အသင်းတိုင်း လိုချင်ပြီး ဈေးမြင့်တဲ့ တိုက်စစ်မှူးတွေ အပြင် ဈေးသက်သာနိုင်တဲ့ ရွက်ပုန်းသီး ကစားသမားတွေကိုပါ ရှာဖွေ စာရင်းပြုစုထားဖွယ် ရှိပါတယ် ။ အခုနောက်ဆုံး ယူနိုက်တက် နဲ့ သတင်းထွက်ပေါ် လာတဲ့ တိုက်စစ်မှူး ကတော့ ဂျာမန် ဘွန်ဒစ်လီဂါ ကလပ် စတုဂတ် မှာ ကစားနေတဲ့ ဆာဆာ ခါလာဇစ် ပါပဲ ။ ခါလာဇစ် ဟာ ဘင်ဖီကာ အသင်းက ဒါဝင်နူနက်ဇ် ထွက်ခွာသွားပါက အစားထိုးဖို့ စိတ်ကူးထားတဲ့ တိုက်စစ်မှူး ပစ်မှတ်တွေထဲက တယောက် ဖြစ်သလို အလားအလာကောင်းတွေ ပိုင်ဆိုင် ထားတဲ့ ကစားသမား တယောက်လို့လည်း ဆိုနိုင်ပါတယ် ။ လက်ရှိမှာ ၂၄ နှစ် ရှိပြီ ဖြစ်တဲ့ သြစတြီးယား တိုက်စစ်မှူး ခါလာဇစ် ဟာ စတုဂတ် ကို ၂၀၁၉-၂၀ ရာသီမှာ ပြောင်းရွှေ့ လာခဲ့ပြီး ဒဏ်ရာကြောင့် တရာသီလုံးနီးပါး နားနေခဲ့ရ ပါတယ် ။ နောက်ရာသီမှာတော့ ဘွန်ဒစ်လီဂါကို တန်းတက် လာတဲ့ စတုဂတ် နဲ့ အတူ ခါလာဇစ် တယောက် အစွမ်းပြခွင့် ရခဲ့ပြီး ၃၃ ပွဲမှာ ဂိုး ၂၀ ကျော် ( ၁၆ ဂိုးသွင်း ၊ ၅ ဂိုး ဖန်တီး ) ပါဝင် ပတ်သက်ပေးခဲ့ ပါတယ် ။",
"btext3": " ဒီရာသီမှာတော့ ဒဏ်ရာကြောင့် ၄ လကျော် နားခဲ့ရ ပေမယ့် ပြန်ကစားတဲ့ ၁၃ ပွဲမှာ ၆ ဂိုးသွင်းပြီး ၁ ဂိုး ဖန်တီးပေး သွားခဲ့ ပါတယ် ။ ခါလာဇစ် ဟာ အရပ် ၆ ပေ ၇ လက်မမြင့်ပြီး ဘွန်ဒစ်လီဂါ ရဲ့ အရပ်အမြင့်ဆုံး ကစားသမား ဖြစ်သလို အမြင့်ဘော ယှဉ်လုမှုမှာလည်း ၅၇% ကျော်နဲ့ လိဂ် ရဲ့ ဒုတိယ အကောင်းဆုံး ကစားသမား အဖြစ် ရပ်တည်နေပါတယ် ။ ယူနိုက်တက် နည်းပြသစ် ဖြစ်လာမယ့် အဲရစ်တန်ဟတ် ဟာ အိုင်ယက်စ် မှာတုန်းက ဆီဘတ်စတီယန် ဟေလာ လို အရပ်မြင့် လူကောင်ကြီးတဲ့ တိုက်စစ်မှူး ကို ကိုင်တွယ်ခဲ့ဖူးပြီး အိုင်ဗရီကိုစ့်သားကို တိုက်စစ်မြားဦးမှာ Target man အဖြစ် အောင်မြင်စွာ အသုံးပြု ကစားခဲ့ဖူးတာကြောင့် ခါလာဇစ် လို ကစားသမားမျိုး အတွက် အခက်ခဲ မရှိနိုင်ဘူးလို့ သုံးသပ်ရနိုင်ပါတယ် ။",
"btext4": " အရပ်အမောင်း မြင့်မားပေမယ့် ခါလာဇစ် ဟာ နောက်ကို ပြန်ဆင်း ကစားတတ်သူ ဖြစ်သလို သူ့ရဲ့ ပြိုင်ဘက် ခံစစ်သမားတွေကို ( ဘောလုံးမပါဘဲ ) ဖိအားပေးနိုင်မှုတွေမှာလည်း မှတ်တမ်းကောင်းတွေ ပိုင်ဆိုင် ထားသူ ဖြစ်ပါတယ် ။ လက်ရှိ ယူနိုက်တက် တိုက်စစ်သမားတွေ ထဲမှာ ခံစစ်ကို ဆင်းကူနိုင်သူ နည်းပါးလှပြီး အဓိက တိုက်စစ်မှူး ခရစ္စတီယာနို ရိုနယ်ဒို ဟာလည်း အသက်အရွယ် ကြီးရင့်မှု ၊ ခံစစ်ကို ဆင်းကူလေ့ မရှိမှုတွေကြောင့် အဆိုပါ ကဏ္ဍဟာ အရှိန်အဟုန်ပြင်းပြင်း ကစားလိုတဲ့ အဲရစ်တန်ဟတ် ရဲ့ Pressing ကစားပုံမှာ ကြီးမားတဲ့ ဟာကွက် ဖြစ်လာစေခဲ့ ပါတယ် ။ ဆာဆာ ခါလာဇစ် ဟာ အလားအလာကောင်းတွေ ရှိနိုင်ခြင်း ၊ ပွဲထွက်ခွင့် ကို အပူတပြင်းတောင်းဆိုဖွယ် မရှိခြင်း ၊ အရပ်အမောင်း အလွန်မြင့်မားပြီး ကစားအားကောင်းမွန်ခြင်း ၊ ဈေးသက်သာနိုင်ခြင်းတွေဟာ ယူနိုက်တက် ရဲ့ တိုက်စစ်မှူးသစ် ရှာပုံတော်မှာ စာရင်းပါဝင်ဖို့ ထိုက်တန်သူ တယောက် အဖြစ် ရပ်တည်နေပါတယ် ။ သူ့ရဲ့ ဒဏ်ရာ မကြာခဏ ရတတ်တဲ့ မှတ်တမ်း ကတော့ ပရီးမီးယားလိဂ် ရဲ့ အားပါ ပြင်းထန်တဲ့ ကစားပုံနဲ့ အံဝင်နိုင်မလား ဆိုတာကိုတော့ ပြန်ပြီး မေးခွန်းထုတ်ရမှာပါ . . . ။",
"imgurl1":"https://xyznews.co/wp-content/uploads/2022/05/IMG_20220517_165112.jpg",
"imgurl2":"https://xyznews.co/wp-content/uploads/2022/05/IMG_20220517_180101.jpg",
"imgurl3":"https://xyznews.co/wp-content/uploads/2022/05/IMG_20220517_180413.jpg",
"imgurl4":"https://xyznews.co/wp-content/uploads/2022/05/IMG_20220517_180720.jpg"
 },

{
"ndate":"May 17",
"htext":"“ဆောက်သမ်တန်ကို လီဗာပူးလ်အနေနဲ့ ၅၅ဂိုးသွင်းပြီးနိုင်လည်း ဖလားမရဘူး။” – ပေါလ်မာဆွန်",
"btext1":" မန်စီးတီး ဟာ ဝက်စ်ဟမ်း နဲ့ ကစားခဲ့တဲ့ အဝေးကွင်း ပွဲစဉ်မှာ မထင်မှတ်ပဲ သရေ ရလာဒ် ထွက်ပေါ်ခဲ့တာကြောင့် လီဗာပူး ရဲ့ ပရီးမီးယားလိဂ် ချန်ပီယံ မျှော်လင့်ချက်ဟာ ဖြစ်နိုင်ချေ မရှိတော့တဲ့ အနေအထား ကနေ ၊ အလှည့်အပြောင်း တစ်ခု ဖြစ်လာပါတယ်။ တကယ်လို့ ဒီညမှာ ကစားမယ့် ဆောက်သမ်တန် နဲ့ ပွဲကိုသာ အနိုင်ရမယ် ဆိုရင် သူတို့ မန်စီးတီး နဲ့ လီဗာပူး အကြား ကွာဟချက်ဟာ 1 မှတ်အထိ လျှော့ကျမှာ ဖြစ်ပြီး ၊ ချန်ပီယံ ဆု အဆုံးအဖြတ် အတွက် ရာသီ အပိတ်ပွဲစဉ် အထိ ရင်ခုန်ကြရမှာပါ။ သို့သော် အာဆင်နယ် ကစားသမားဟောင်းကြီး ပေါလ်မာဆွန် ကတော့ လီဗာပူး မှာ ဘာအခွင့်အရေးမှ မရှိတော့တဲ့ အကြောင်း အခုလိုပဲ သုံးသပ်လိုက်ပါတယ်။",
"btext2":" အင်္ဂါနေ့ညမှာ ကစားမယ့် ဆောက်သမ်တန် နဲ့ ပွဲမှာ လီဗာပူး ဟာ 55-0 ရလာဒ်မျိုး နဲ့ အနိုင်ရကောင်း ရပါလိမ့်မယ် ။ အဲဒီ ရလာဒ်ကြောင့် ထူးခြားတဲ့ အပြောင်းလဲတွေ ရှိလာမှာ မဟုတ်ပါဘူး။ သူတို့မှာ ပရီးမီးယားလိဂ် ဖလား ဆွတ်ခူးဖို့ အခွင့်ရေးကို မရှိဘူးဗျာ။ မန်စီးတီး အတွက် ဝက်စ်ဟမ်း နဲ့ ပွဲမှာ ရလိုက်တဲ့ သရေ တစ်မှတ်က သိပ်ကို အရေးပါ ပါတယ်။ အခုတော့ သူတို့ဟာ အိမ်ကွင်းမှာ အက်စ်တွန် ဗီလာ ကို အနိုင်ကစားရပါတော့မယ်။ ဒီနေ့မှာ ချန်ပီယံ တိုက်ပွဲ အဆုံးအဖြတ်က ကိုယ့်ရဲ့ လက်ထဲမှာ ၊ ကိုယ့် အိမ်ကွင်းမှာ ကစားရမယ် ဆိုတာကို သဘောပေါက်နေရပါမယ်” လို့ ပြောဆို လာခဲ့ ပါတယ်။ လီဗာပူး ဟာ စနေနေ့ ည ညဉ့်နက်ပိုင်းက အက်ဖ်အေ ဖလား ဗိုလ်လုပွဲ အဖြစ် ချဲဆီး အသင်းနဲ့ မီးနစ် 120 ကစားရ အပြီး ၊ အင်္ဂါနေ့မှာ ထပ်ပြီး ပရီးမီးယားလိဂ် ကစားရတာ ပွဲပန်းနေတဲ့ သူတို့ အတွက် တော်တော်လေး စိန်ခေါ်မှု ကြီးမားလွန်းပါတယ်။ ဒီပွဲပြီးရင် ဝုဖ် နဲ့ ဆက်ပြီး ကစားရမှာ ဖြစ်လို့ ၊ နားရက် ပိုရနေတဲ့ မန်စီးတီးက ကြံ့ခိုင်မှုပိုင်း အရ ပိုပြီး လန်းဆန်းနေမှာ သေချာပါတယ်။ မန်စီးတီး အတွက် ပိုပြီး အားသာချက် ဖြစ်တာက သူတို့ ရင်ဆိုင် ကစားရမယ့် အက်စ်တွန် ဗီလာ ကလဲ ကြားရက်မှာ ပွဲကစားရဦးမှာ ဖြစ်နေပြန်ပါတယ်။ ဒါကြောင့်ကလော့ပ် ကိုယ်တိုင်ကလဲ သူတို့ အတွက် ချန်ပီယံ ဖလား မျှော်လင့်ချက် ရှိနေသည့်တိုင်အောင် ၊ အဲဒီ ဖြစ်နိုင်ချေ မျှော်လင့်ချက်က ဘယ်လောက်အထိ ကြီးမားလဲ ဆိုတာ မပြောတတ်ဘူး လို့ ဝန်ခံထားပါတယ်။",
"btext3": " ဆက်လက်ပြီး ပေါလ် မာဆွန် က “ လီဗာပူး အနေနဲ့ ဒီထက်ပိုပြီး ဘာတွေ လုပ်ပြဖို့ လိုသေးလဲ ဆိုတာ ကျနော်လဲ မပြောပြတတ်တော့ပါဘူး။ ဖလား 2 လုံး ဆွတ်ခူးထားသလို ၊ နောက်ထပ် ချန်ပီယံလိဂ် ဗိုလ်လုပွဲလဲ ကစားရဦးမယ် ၊ ပရီးမီးယားလိဂ် ရာသီပိတ် ပွဲစဉ် အထိ မျှော်လင့်ချက်က ရှိနေဆဲပဲလေ။ ဒီကမ္ဘာမှာ အမှတ်ပေး ဖလား ဆွတ်ခူးနိုင်ဖို့ ဆိုတာ အခက်ခဲဆုံး အလုပ်တစ်ခု ဖြစ်ပါတယ်။ 9 လ အတွင်း 38 ပွဲ ကစားရတာပါ။ ဒါပေမယ့် ဖလား 2 လုံး အပြင် ၊ ဥရောပ ရဲ့ အမြင့်ဆုံး ဗိုလ်လုပွဲ ၊ နောက်ဆုံး အချိန်ထိ အမှတ်ပေးဖလား တိုက်ပွဲ ဝင်နေတဲ့ စွမ်းဆောင်ရည်ထက်တော့ ပိုကောင်းတဲ့ အသင်းမျိုး ရှာကြည့်ဖို့ မဖြစ်နိုင်တော့ပါဘူး။ လွန်ခဲ့တဲ့ 9 လ အတွင်း အမှတ်ပေး ဖလား ပြိုင်ပွဲမှာ သူတို့ စွမ်းဆောင်တာ ၊ အခြား ဖလား ပြိုင်ပွဲတွေမှာ စွမ်းဆောင်ခဲ့တာ ကို ကြည့်ရင် လက်ဖျား ခါလောက်ပါတယ်။ ဒါတောင် သူတို့ဟာ ကစားသမား စာရင်းက အတောင့်တင်းဆုံး မဟုတ်သေးပါဘူး။ ဒါက လေးစားမှု မရှိပဲ ပြောတာ မဟုတ်ပါဘူး။ လီဗာပူး ဟာ 37 နှစ် ရှိပြီ ဖြစ်တဲ့ မေလ်နာ လို ဘောလုံးသမားမျိုးကို အက်ဖ်အေ ဖလား ဗိုလ်လုပွဲမှာ ထည့်ကစားခဲ့ရပါတယ်။ ဒီအခြေအနေ က ဂွန်ဒိုဂန် ၊ ဘာနာဒို ဆေးဗား ၊ မာရက်ဇ် တို့ကို လူစားလဲ လိုက်ရတာနဲ့ လုံး၀ မတူပါဘူး။ လီဗာပူး နဲ့ မန်စီးတီး အကြား ကစားသမား စာရင်း ကွာဟချက် က တော်တော်ကြီးပေမယ့် ၊ လီဗာပူး လုပ်ပြထားတဲ့ ရလာဒ်တွေ ကြည့်လိုက်ရင် တကယ်ကို မယုံကြည်နိုင်အောင် ဖြစ်မိပါတယ်” လို့ မှတ်ချက် ပေးသွားခဲ့ ပါတယ်။",
"imgurl1":"https://ggmunews.club/kmy/wp-content/uploads/2022/05/skysports-paul-merson-mersons-predictions-premier-league-football_4070164-1140x641.jpg",
"imgurl2":"https://ggmunews.club/kmy/wp-content/uploads/2022/05/P2021-12-07-AC_Milan_Liverpool-62-1140x760.jpg",
"imgurl3":"https://ggmunews.club/kmy/wp-content/uploads/2022/05/imago1011749366h-1140x760.jpg"
 },

{
"ndate":"May 17",
"htext":"အေဂျက်က အန်တိုနီ နဲ့ တင်ဘားတို့ကို ယူရိုသန်း ၁၀၀ သုံးပြီး မန်ယူကို ခေါ်လာမယ့် တန်ဟက်",
"btext1":" လက်ရှိအချိန်မှာ နယ်သာလန် ထိပ်သီးကလပ် အေဂျက်ကို ကိုင်တွယ်နေသလို ယခုနှစ် ဘောလုံးရာသီ အကုန်မှာ ပရီးမီးယားလိဂ် အင်အားကြီးကလပ် မန်ချက်စတာ ယူနိုက်တက်ဆီ ပြောင်းရွှေ့ဖို့ သဘောတူညီမှု ရရှိထားတဲ့ နယ်သာလန်နည်းပြ အဲရစ် တန်ဟက်ဂ်ဟာ အသင်းသစ်ဆီ သူ့ရဲ့ တပည့်ရင်း နှစ်ဦး ဖြစ်တဲ့ တောင်ပံတိုက်စစ် ကစားသမား အန်တိုနီနဲ့ နောက်ခံလူ တင်ဘားတို့ နှစ်ဦးစလုံးကို တပါထဲ ခေါ်ဖို့ စိတ်ကူးရှိကြောင်း နယ်သာလန် အခြေစိုက် သတင်းဌာနတွေက တညီတညွတ်ထဲ ဖော်ပြသွားကြပါတယ်။ အဲရစ် တန်ဟက်ဂ်ဟာ အေဂျက်ကို ထိပ်တန်း ကလပ် အသင်း ဖြစ်လာအောင် ဦးဆောင်ပေးနိုင်ခဲ့သလို ဒီဂျောင် ၊ ဗန်ဒီဘိခ် ၊ ဇီရက်ဇ်တို့လို ကြယ်ပွင့်တွေကို မွေးထုတ်ပေးနိုင်ခဲ့တာကြောင့် ဥရောပရဲ့ တက်သစ်စ နည်းပြတွေအနက် စောင့်ကြည့်ချင်စရာ ကောင်းတဲ့ နည်းပြတဦး အဖြစ် သတ်မှတ်ခံထားရသူပါ",
"btext2":" ဒါ့အပြင် အဲရစ် တန်ဟက်ဂ်ဟာ လူငယ် ကစားသမားတွေကို အသုံးပြုပြီး အေဂျက်ကို ဥရောပ ချန်ပီယံလိဂ်ပြိုင်ပွဲမှာ လူရိုသေ ရှင်ရိုသေ အသင်းတသင်း ဖြစ်လာအောင် တည်ဆောက်နိုင်ခဲ့တာကြောင့်ပဲ အသင်းကို ရေရှည်ကိုင်တွယ်နိုင်သလို ဆုဖလား အောင်မြင်မှုတွေလည်း ရယူပေးနိုင်မယ့် နည်းပြတဦးကို ရှာဖွေနေတဲ့ မန်ချက်စတာ ယူနိုက်တက်က သူ့ရဲ့ အရည်အချင်းတွေကို သဘောကျကာ သူ့ကို ၄နှစ် စာချုပ်နဲ့ ခေါ်ယူကာ နည်းပြသစ် အဖြစ် ခန့်အပ်ခဲ့ပါတယ်။ မန်ချက်စတာ ယူနိုက်တက်ရဲ့ နည်းပြသစ် အဖြစ် ခန့်အပ်ခံရပြီးနောက် တန်ဟက်ဂ်က မန်ချက်စတာ ယူနိုက်တက်ကို အလုံးစုံ ပြုပြင်ပြောင်းလဲရေး လုပ်ဆောင်ဖို့ ဆုံးဖြတ်ထားသလို သူ့ရဲ့ ယုံကြည်စိတ်ချရတဲ့ တပည့်နှစ်ဦး ဖြစ်တဲ့ အန်တိုနီနဲ့ တင်ဘားတို့ကိုလည်း မန်ချက်စတာ ယူနိုက်တက်ဆီ တပါထဲ ခေါ်သွားဖို့ စဉ်းစားနေကြောင်း နာမည်ကြီး နယ်သာလန် အခြေစိုက် သတင်းဌာန တခု ဖြစ်တဲ့ DeTelegraf သတင်းဌာနက ဆိုပါတယ်။",
"btext3": " DeTelegraf သတင်းဌာနဟာ မန်ချက်စတာ ယူနိုက်တက်က အဲရစ် တန်ဟက်ဂ်နဲ့ ပိုချက်တီနိုတို့ နှစ်ဦးအနက် တန်ဟက်ဂ်ကို နည်းပြသစ် အဖြစ် ခန့်အပ်ဖို့ ဆုံးဖြတ်လိုက်ကြောင်းကို ပထမဦးဆုံး ဖော်ပြခဲ့တဲ့ သတင်းဌာန တခု ဖြစ်ပြီး DeTelegraf သတင်းဌာနရဲ့ အဆိုအရ အဲရစ် တန်ဟက်ဂ်က မန်ချက်စတာ ယူနိုက်တက်ရဲ့ ဘုတ်အဖွဲ့ဆီ အန်တိုနီနဲ့ တင်ဘားတို့ကို ခေါ်ပေးဖို့ တောင်းဆိုထားပြီး မန်ချက်စတာ ယူနိုက်တက်ကလည်း အန်တိုနီနဲ့ တင်ဘားတို့ကို ပြောင်းရွှေ့ကြေး ယူရို ၁၀၀သန်း နီးပါး ပေးချေကာ ကမ်းလှမ်းဖို့ ပြင်ဆင်နေကြောင်းပါ သိရပါတယ်။",
"imgurl1":"https://celemilo.xyz/wp-content/uploads/2022/04/PicsArt_04-28-09.58.57.jpg",
"imgurl2":"https://celemilo.xyz/wp-content/uploads/2022/04/PicsArt_04-28-10.00.29.jpg",
"imgurl3":"https://celemilo.xyz/wp-content/uploads/2022/04/PicsArt_04-28-09.59.12.jpg"
 },
{
"ndate":"May 16",
"htext":"အမ်ဘာပေအတွက် လက်မှတ်ထိုးကြေးအမြောက်အများပေးပြီး ခေါ်ယူမယ့် ရီးရဲမက်ဒရစ်",
"btext1":" စပိန်လာလီဂါ ထိပ်သီးကလပ် ရီးရဲလ်မက်ဒရစ်ဟာ လာမယ့် နွေအပြောင်းအရွှေ့မှာ ပြင်သစ် လီဂူးဝမ်း ထိပ်သီးကလပ် ပီအက်စ်ဂျီရဲ့ အဓိက တိုက်စစ်မှူး ကိုင်လီယန် အမ်ဘာပေကို အလွတ် ပြောင်းရွှေ့ကြေးနဲ့ ခေါ်ယူနိုင်ဖို့ လက်မှတ်ထိုးကြေး ယူရို ၁၀၀သန်း အထိ ပေးချေမယ်လို့ ကမ်းလှမ်းထားကြောင်း အီတလီ နာမည်ကြီး သတင်းထောက် တဦး ဖြစ်သူ ဒီမာဇီယိုက အခိုင်အမာ ဖော်ပြသွားခဲ့ပါတယ်။",
"btext2":" အသက် ၂၃နှစ် အရွယ် ပြင်သစ်လက်ရွေးစင် တိုက်စစ်မှူး ကိုင်လီယန် အမ်ဘာပေဟာ ယခုနှစ် ဘောလုံးရာသီ အကုန်မှာ ပီအက်စ်ဂျီနဲ့ စာချုပ်သက်တမ်း ကုန်ဆုံးမယ့် ကစားသမား တဦး ဖြစ်ပြီး ပီအက်စ်ဂျီက သူ့ကို စာချုပ်သစ် ချုပ်ဆိုဖို့ အစွမ်းကုန် ကြိုးပမ်းနေပေမယ့် အမ်ဘာပေကတော့ သူ့ရဲ့ အိမ်မက်အသင်း ဖြစ်တဲ့ ရီးရဲလ်မက်ဒရစ်ဆီသာ ပြောင်းရွှေ့ဖို့ ပိုမို စိတ်ဝင်စားနေပါတယ်။ ကိုင်လီယန် အမ်ဘာပေဟာ လက်ရှိ ကမ္ဘာ့အကောင်းဆုံး တိုက်စစ်မှူး ၃ဦး စာရင်းဝင် ကြယ်ပွင့် တိုက်စစ်မှူး တဦး ဖြစ်တာကြောင့် ရီးရဲလ်မက်ဒရစ်က သူ့ကို အလွတ် ပြောင်းရွှေ့ကြေးနဲ့ ခေါ်ယူနိုင်ဖို့ အစွမ်းကုန် ကြိုးစားနေပြီး စံချိန်တင် လက်မှတ်ထိုးကြေး ၊ စံချိန်တင် အေးဂျင့်ခ ၊ စံချိန်တင် ခံစားခွင့်တို့ ပေးအပ်ကာ အမ်ဘာပေကို ခေါ်ယူနိုင်ဖို့ ကမ်းလှမ်းမှုတွေ ပြုလုပ်ထားကြောင်း နာမည်ကြီး စပိန်အခြေစိုက် သတင်းဌာန တခု ဖြစ်တဲ့ Marca သတင်းဌာနက ဆိုပါတယ်။",
"btext3": " နာမည်ကြီး အီတလီ သတင်းထောက် ဒီမာဇီယိုကလည်း အမ်ဘာပေက ရီးရဲလ်မက်ဒရစ်ဆီ ပြောင်းရွှေ့ဖို့ နီးစပ်နေကြောင်း ဖော်ပြလာခဲ့ပြီး ဒီမာဇီယိုရဲ့ ဖော်ပြချက်အရ အမ်ဘာပေက ရီးရဲလ်မက်ဒရစ်နဲ့ စာချုပ် ချုပ်ဆိုဖို့ သဘောတူခဲ့မယ် ဆိုရင် လက်မှတ်ထိုးကြေး ယူရို ၁၀၀သန်း ၊ တနှစ်ကို အခွန်ဆောင်ပြီး ယူရို ၂၅သန်း ၊ ပုံရိပ် အသုံးပြုခ ကနေ ရလာတဲ့ ဝင်ငွေရဲ့ ၆၅ ရာခိုင်နှုန်း စတဲ့ ခံစားခွင့်တွေကို ရရှိမယ်လို့ သိရပါတယ်။အမ်ဘာပေကလည်း မကြာခင်မှာ သူ့ရဲ့ အနာဂတ်နဲ့ ပတ်သတ်ပြီး တိကျ ရေရာတဲ့ အဖြေတခုကို သိရလိမ့်မယ်လို့ ပရိသတ်တွေကို အသိပေးလာခဲ့ကာ လာမယ့် ၂ပတ် အတွင်းမှာပဲ အမ်ဘာပေရဲ့ အနာဂတ်နဲ့ ပတ်သတ်ပြီး သိရဖွယ် ရှိနေပါတယ်။",
"imgurl1":"https://sportsmyanmar.com/wp-content/uploads/2020/09/Marca1409.jpg",
"imgurl2":"https://sportsmyanmar.com/wp-content/uploads/2020/09/Mbappe-to-Real-Madrid-1.jpg",
"imgurl3":"https://sportsmyanmar.com/wp-content/uploads/2020/09/AS1409.jpg"
 },
{
"ndate":"May 16",
"htext":"အနာဂတ် ဆုံးဖြတ်ချက် နဲ့ ပတ်သက်ပြီး မကြာခင် ကြေငြာတော့မယ်လို့ ဆိုလိုက်တဲ့ အမ် ဘာပေ",
"btext1":" ပီအက်စ်ဂျီ အသင်း ရဲ့ တိုက်စစ်မှုး အမ်ဘာပေ က မကြာခင် သူ့ရဲ့ အနာဂတ် နဲ့ ပတ်သက်ပြီး တရားဝင် ဆုံးဖြတ်ချက်ကို ကြေငြာတော့မှာ ဖြစ်ကြောင်း ထုတ်ဖော် ပြောဆိုလိုက်ပြီ ဖြစ်ပါတယ်။ ပြင်သစ်သားဟာ ရီးရဲ မက်ဒရစ် ရဲ့ ချိတ်ဆက်ခြင်းကို ခံနေရတာ တော်တော်ကြာနေပြီ ဖြစ်သော်လဲ ၊ ပြီးခဲ့တဲ့ ကာလ တစ်ခုအတွင်းမှာတော့ ပီအက်စ်ဂျီ ဘက်က သူ့ကို ဆက်ပြီး ထိန်းထားနိုင်ဖို့ အတွက် လစာတိုးပေးကာ ၊ စာချုပ်သစ် ကိစ္စကို အင်တိုက်အားတိုက် လုပ်ဆောင်လာခဲ့ပါတယ်။ တစ်ဆက်တည်းမှာ ပီအက်စ်ဂျီ နဲ့ စာချုပ်သက်တမ်း တိုးဖို့ အရမ်းကို နီးစပ်နေပြီ ဆိုတဲ့ သတင်းမျိုးတွေ ထွက်ပေါ်လာခဲ့ပေမယ့် ဘာပေ ရဲ့ မိခင် ကိုယ်တိုင် က လုံး၀ မဟုတ်တဲ့ အကြောင်း ငြင်းဆိုခဲ့ပါတယ်။ ဒီတစ်ပတ်မှာ ကျင်းပခဲ့တဲ့ UNFP awards ဆုပေးပွဲမှာတော့ ဘာပေ ကိုယ်တိုင်က သူ့အနာဂတ် နဲ့ ပတ်သက်ပြီး ရင်ဖွင့်လာခဲ့ပါပြီ။ ဒီဆုပေးပွဲမှာ သူဟာ ပြင်သစ် လီဂူး၀မ်း ရဲ့ အကောင်းဆုံး ကစားသမားဆုကို သုံးနှစ်ဆက်တိုက် ဆွတ်ခူးသွားခဲ့ပါတယ်။",
"btext2":" ဒီတစ်ပတ်မှာ ကျင်းပခဲ့တဲ့ UNFP awards ဆုပေးပွဲမှာတော့ ဘာပေ ကိုယ်တိုင်က သူ့အနာဂတ် နဲ့ ပတ်သက်ပြီး ရင်ဖွင့်လာခဲ့ပါပြီ။ ဒီဆုပေးပွဲမှာ သူဟာ ပြင်သစ် လီဂူး၀မ်း ရဲ့ အကောင်းဆုံး ကစားသမားဆုကို သုံးနှစ်ဆက်တိုက် ဆွတ်ခူးသွားခဲ့ပါတယ်။ ” ကျနော့် အနာဂတ် နဲ့ ပတ်သက်ပြီး မပြောနိုင်သေးပါဘူး။ ဒါပေမယ့် ခင်ဗျားတို့ မကြာခင် သိရတော့မှာပါ။ အပြီးသတ် ဆုံးဖြတ်ချက် ချလုနီးပါး ဖြစ်နေပါပြီ။ အခုက အချိန်ကောင်း မဟုတ်သေးပါဘူး ၊ ဒါပေမယ့် အရမ်းကို နီးနေပြီ ဆိုတာတော့ ပြောထားနိုင်ပါတယ်” လို့ ဖွင့်ဟ လာခဲ့ပါတယ်။ တစ်ချိန်တည်းမှာ ရီးရဲ မက်ဒရစ် အသိုင်းအဝိုင်းက သူတို့ဟာ ဘာပေ ကို ခေါ်ယူနိုင်လိမ့်မယ် လို့ ယုံကြာ်မှုတွေ တိုးလာနေသလို ၊ အရင်ကထက် ပိုပြီး နီးစပ်မှု ရှိတယ်လို့ ပြောဆိုနေကြပါတယ်။ ဆက်လက်ပြီး ဘာပေ က ” တရား၀င် ကြေငြာချက် ထွက်လာမယ့် အချိန်ကို ခန့်မှန်း ပြောရရင် ပြင်သစ် လက်ရွေးစင် အသင်းနဲ့ မပူးပေါင်းမီ ဇွန်လထဲမှာ ဖြစ်ဖို့ များပါတယ်။ နေ့ရက် အတိအကျ ကတော့ အခြေအနေ ပေါ်ပဲ မူတည်မှာပါ” လို့ ပြောဆိုသွားခဲ့ ပြန်ပါတယ်။",
"btext3": " ပီအက်စ်ဂျီ ဟာ နည်းပြ ပိုချက်တီနို ရဲ့ အနာဂတ် နဲ့ ပတ်သက်ပြီး တိကျတဲ့ ဆုံးဖြတ်ချက်မျိုး ချမှတ်နိုင်ခြင်း မရှိသေးတာ တွေ့ရပါတယ်။ တချို့က ပိုချက်တီနို ဟာ ရာထူးကနေ ဖယ်ရှားခံရမယ် လို့ ပြောနေကြသည့်တိုင်အောင် သူ့နေရာကို အသင့်အစားထိုးမယ့် နည်းပြက ဘယ်သူလဲ ဆိုတာ ရှာကြည့်ဖို့က ဈေးကွက်ထဲမှာ ခက်နေပြန်ပါတယ်။ ဘာပေ ရဲ့ အနာဂတ် ဟာ နည်းပြ အပြောင်းအလဲတွေ အပေါ် သက်ရောက်မှုရှိနေမလား ဆိုတာလဲ စိတ်၀င်စားဖို့ ကောင်းနေပါတယ်။ ချန်ပီယံလိဂ် ပြိင်ပွဲ အောင်မြင်မှုရအောင် လုပ်ဆောင်နိုင်ခြင်း မရှိတာက ကလပ်အတွက် ထိုးနှက်ချက် တစ်ခု ဖြစ်ပြီး ၊ ကျစ်လစ်မှု အပြည့်ဖြစ်နေတဲ့ စည်းလုံးညီညွတ်မှုမျိုး မမြင်ရတာလဲ ကမ္ဘာ့ အကောင်းဆုံး ကစားသမား‌တစ်ယောက်ကို ဆက်ထိန်းထားဖို့ ခက်ခဲစေပါတယ်။ အထူးသဖြင့် စာချုပ်သက်တမ်း ကုန်တော့မှာ ဖြစ်လို့ ဘာပေ လို ကစားသမား တစ်ယောက်ကို ဆက်ထိန်းရတာ ပိုပြီး စိန်ခေါ်မှုတွေ ကြီးမားသွားပါတယ်။ တစ်ဖက်က ရီးရဲ မက်ဒရစ် ကလဲ အလကားနီးပါး နဲ့ ခေါ်ခွင့်ရမှာ ဖြစ်လို့ စာချုပ်လက်မှတ် ထိုးကြေးတင် ဘယ်လောက်အထိ မက်လုံးပေးထား မလဲ ဆိုတာ ဘယ်သူမှ မသိနိုင်ပါဘူး။ အခုနောက်ပိုင်းမှာ ရီးရဲဟာ အလာဘာ ၊ ရူဒီဂါ တို့လို ထိပ်တန်း ခံစစ်မှုးတွေကို အလွတ်ကြေးနဲ့ ရအောင်ခေါ်ပြီး စည်းရုံးနိုင်တာလဲ ထူးခြားတဲ့ စီးပွားရေး ဗျူဟာ တစ်ခုလို့ ပြောလို့ ရနေပါတယ်။ ဒါကြောင့် ဘာပေ ရဲ့ ဆုံးဖြတ်ချက် ဟာ မက်ဒရစ် နဲ့ ပဲရစ် အသိုင်းဝိုင်းအတွက် လှိုင်းလုံးသဖွယ် ရိုတ်ခတ်သွားဖွယ် ရှိနေပါတယ်။",
"imgurl1":"https://sportsmyanmar.com/wp-content/uploads/2022/05/IMG_20220516_103432.jpg",
"imgurl2":"https://sportsmyanmar.com/wp-content/uploads/2022/05/IMG_20220516_103631.jpg",
"imgurl3":"https://sportsmyanmar.com/wp-content/uploads/2022/05/IMG_20220516_103153.jpg"
 },
{
"ndate":"May 16",
"htext":"နွေရာသီ ပထမဆုံး ခေါ်ယူမှု အဖြစ် ဘရာဇီးကြယ်ပွင့်ကို ခေါ်ယူနိုင်ခဲ့ ပြီ ဖြစ်တဲ့ အာဆင်နယ် အသင်း",
"btext1":"အာဆင်နယ် အသင်းဟာ ဆော်ပေါ်လို အသင်းရဲ့ ဘရာဇီး ကြယ်ပွင့် မာကွင်ဟိုစ့် ကို ခေါ်ယူဖို့ သဘောတူညီမှု ရယူ နိုင်ခဲ့ပြီ ဖြစ်ကြောင်း သတင်းတွေ ကျယ်ကျယ်ပြန့်ပြန့် ထွက်ပေါ် လာပါတယ် ။မာကွင်ဟိုစ့် ဟာ ဆော်ပေါ်လို အသင်းရဲ့ စာချုပ်သစ် ကမ်းလှမ်းမှု ကို အကြိမ်ကြိမ် ငြင်းဆန် ပယ်ချ ခဲ့ပြီးနောက် အာဆင်နယ် အသင်းကို ပြောင်းရွှေ့ကြေး ပေါင် ၃ နဲ့ သန်း ပြောင်းရွှေ့ဖို့ သဘောတူညီမူ ရရှိ သွားခဲ့တာပါ ။",
"btext2":" မာကွင်ဟိုစ့် ဟာ ၂၀၁၉ ခုနှစ်တုန်းက ဆော်ပေါ်လို အသင်း နဲ့ ငါးနှစ် စာချုပ် ချုပ်ဆိုခဲ့ပေမယ့် ဖီဖာ က ကစားသမား တစ်ဦးရဲ့ ပထမဆုံး ပရော်ဖက်ရှင်နယ် စာချုပ်ဟာ ၃ နှစ် နဲ့ အောက်သာ ခွင့်ပြု ထားတာကြောင့် ၃ နှစ် စာချုပ်ပဲ ချုပ်ဆို ထားခဲ့ပါတယ်။ အသက် ၁၉ နှစ် အရွယ် မာကွင်ဟိုစ့် ဟာ တနင်္ဂနွေနေ့မှာ ကျူရေဘာ ကို ၂-၁ နဲ့ အနိုင်ရခဲ့တဲ့ ပွဲမှာ ဆော်ပေါ်လို အသင်းရဲ့ လူစာရင်းကနေ ချန်လှပ် ခံခဲ့ရပါတယ် ။ Fabrizio Romano ကတော့ အာဆင်နယ် အသင်းဟာ မာကွင်ဟိုစ့် ကို ပေါင် ၃ သန်း(ယူရို ၃.၆ သန်း) နဲ့ ခေါ်ယူဖို့ အလုံးစုံ သဘောတူညီမှု ရရှိခဲ့ပြီလို့ ဆိုပြီး ၂၀၂၇ ခုနှစ် အထိ သက်တမ်း ရှိတဲ့ ငါးနှစ် စာချုပ် ချုပ်ဆို သွားမှာ ဖြစ်တယ်လို့ သိရပါတယ် ။",
"btext3": " မာကွင်ဟိုစ့် ဟာ ပြီးခဲ့တဲ့နှစ် ဇွန်လ ဖလာမင်ဂို နဲ့ ပွဲမှာ ဆော်ပေါ်လို အသင်းကြီးအတွက် ပထမဆုံး အကြိမ် ပွဲထွက် ကစားခွင့် ရခဲ့ပါတယ် ။ မာကွင်ဟိုစ့် ဟာ ဆော်ပေါ်လို အသင်း အတွက် ပွဲပေါင်း ၄၀ ကစားထားပြီး ၄ ဂိုးသွင်း ၊ ၃ ဂိုးဖန်တီး ပေးထားနိုင်သူပါ ။ ဒါ့အပြင် မာကွင်ဟိုစ့် ဟာ ဘရာဇီး ယူ၁၇ အသင်းအတွက်လည်း ၃ ပွဲ ပါဝင် ကစားပေးထားပါတယ်။ ဆက်လက်ပြီး Fabrizio Ramano က အာဆင်နယ် အသင်းဟာ ဂါဘရီယဲလ် ဂျေးဇု ကို စတင် ကမ်းလှမ်းဖို့ ပြင်ဆင်နေပြီ ဖြစ်တယ်လို့လည်း ရေးသား ဖော်ပြ ခဲ့ပါတယ် ။",
"imgurl1":"https://xyznews.co/wp-content/uploads/2022/05/IMG_20220516_104517.jpg",
"imgurl2":"https://xyznews.co/wp-content/uploads/2022/05/IMG_20220516_104827.jpg",
"imgurl3":"https://xyznews.co/wp-content/uploads/2022/05/IMG_20220516_104854.jpg"
 },
{
"ndate":"May 16",
"htext":"လီ‌ဗာပူးကို 4-0 ဖြင့်နိုင်အောင် ကန်ပေးပါလို့ ဆောက်သမ်တန်ကို တောင်းဆိုလိုက်တဲ့ ပက်ဂတုံး",
"btext1":" မနေ့ညက ကစားခဲ့တဲ့ ပွဲစဉ်မှာ မန်စီးတီး ဟာ ဝက်စ်ဟမ်း ကို သရေကျသွားတဲ့ အတွက် လီဗာပူး ရဲ့ မျှော်လင့်ချက်တွေ နောက်တစ်ကြိမ် ပြန်လည် ရှင်သန်လာခဲ့ ပြန်ပါတယ်။ မနက်ဖြန်ညမှာ လီဗာပူး ဟာ ဆောက်သမ်တန် နဲ့ ကစားရမှာ ဖြစ်လို့ ၊ နည်းပြကြီး ကလော့ပ် က အဲဒီ ပွဲ ကစားသမား စာရင်း အသုံးပြုပုံ နဲ့ ပတ်သက်လို့ ၊ မန်စီးတီး ပွဲ ရလာဒ်ကို အရင်ဆုံး ကြည့်ပြီးမှပဲ ဆုံးဖြတ်ချက် ချမယ်လို့ ဝန်ခံထားခဲ့တာပါ။",
"btext2":" သဘောက မန်စီးတီးသာ ဝက်စ်ဟမ်း ကို အနိုင်ရခဲ့မယ် ဆိုရင် ကလော့ပ် က သူ့ရဲ့ ကစားသမား အများစုကို ချန်ပီယံလိဂ် ဗိုလ်လုပွဲ အတွက်ပဲ အာမွေးစေဖို့ ၊ အနားပေးတော့မယ့်ဟန် တူပါတယ်။ သို့သော် ထင်မှတ်မထားတဲ့ အခြေအနေတွေ က အပြောင်းအလဲတွေ ဖြစ်လာ ပြန်ပါပြီ။ ဝက်စ်ဟမ်း ဟာ မန်စီးတီး ကို ဦးဆောင်ဂိုးတွေ သွင်းပြီးမှ သရေ ရလာဒ် ယူပြသွားခဲ့တာ ဖြစ်လို့ ၊ လီဗာပူး အနေနဲ့ ဆောက်သမ်တန် ကိုသာ အနိုင်ကစားပြမယ် ဆိုရင် ချန်ပီယံဆု အဆုံးအဖြတ်ဟာ ရာသီအပိတ် ပွဲစဉ်ရောက်မှပဲ အဖြေပေါ်လာဖွယ် ရှိနေပါတယ်",
"btext3": "  သတင်းသမားတွေ ကတော့ ပက် အနေနဲ့ ဆောက်သမ်တန် အသင်းကို ဘယ်လို သတင်းစကားမျိုးတွေ ပါးချင်လဲ လို့ မေးခွန်း ထုတ်ခဲ့ရာ “ လီဗာပူး ကို 4-0 လောက် နဲ့ အနိုင် ကစားပေးပါ လို့ ပြောချင်ပါတယ်။ နောက်ဆုံး ပွဲမှာ အိမ်ကွင်းမှာ ကစားရတာ ဂုဏ်ယူစရာ တစ်ခုပါ။ အခွင့်အရေး က ကျနော်တို့ လက်ထဲမှာပါပဲ။ ဒါကြောင့် အခြား အသင်းတွေရဲ့ ရလာဒ်တွေကို ကြည့်နေမှာ မဟုတ်ပါဘူး။ ကိုယ့် လုပ်စရာ ရှိတာကိုပဲ ခွန်အားပြည့် ပေးဆပ် ကစားသွားမှာ ဖြစ်ပါတယ်။ ဒီပွဲ အပြီးမှာ ကစားသမားတွေ ကို ဝမ်းနည်း မနေကြဖို့ ကျနော် မှာခဲ့ပါတယ် ဘာလို့လဲ ဆိုတော့ အကောင်းဆုံး ပေးဆပ်ပြီး ကစားခဲ့တာပဲလေ။ လီဗာပူး ပြိုင်ဘက်မျိုး နဲ့ ရာသီ နောက်ဆုံးနေ့ ရောက်မှ ဘယ်သူက ချန်ပီယံ ဖြစ်မယ် ဆိုတဲ့ အဆုံးအဖြတ် ခံယူရတာ မျှတမှု ရှိပါတယ် ဘာလို့လဲ ဆိုတော့ နှစ်သင်း စလုံးက အရမ်းကို ကောင်းလွန်းတာပါ”လို့ ပြောဆို သွားခဲ့ပါတယ်။",
"imgurl1":"https://ggmunews.club/kmy/wp-content/uploads/2022/05/received_674860473597655-1140x599.jpeg",
"imgurl2":"https://celemilo.xyz/wp-content/uploads/2022/05/Picsart_22-05-16_11-45-30-122.jpg",
"imgurl3":"https://celemilo.xyz/wp-content/uploads/2022/05/Picsart_22-05-16_11-44-48-307.jpg"
 },
{
"ndate":"May 16",
"htext":"ဗီလာနည်းပြအဖြစ်နဲ့ လီဗာပူးလ်ဖလားရအောင် ကူညီနိုင်တဲ့အခွင့်အရေးရှိနေတဲ့ ဂျရတ်",
"btext1":" ပရီးမီးယားလိဂ်ကတော့ ထုံးစံအတိုင်း နောက်ဆုံးပွဲ၊ နောက်ဆုံးအချိန်ထိ ပရိသတ်တွေကို စိတ်လှုပ်ရှားစရာတွေပေးလိုက်ပါပြီ။ ပွဲစဉ် ၃၇ ကို ကစားခဲ့ရာမှာ မန်စီးတီးတို့ မထင်မှတ်ဘဲ ဝက်စ်ဟမ်းကို သရေသာကစားနိုင်ခဲ့လို့ လက်ကျန်တပွဲအလိုမှာ လီဗာပူးလ်ကို ၄ မှတ်ဖြတ်ထားနိုင်ခဲ့ပေမယ့် လီဗာပူးလ်က ၂ ပွဲကစားဖို့ ကျန်ရှိနေတာကြောင့် နောက်ဆုံးပွဲကို မဖြစ်မနေအနိုင်ကစားဖို့ လိုအပ်သွားခဲ့ပါတယ်။",
"btext2":" ဗီလာနဲ့ ကစားရမယ့် ပွဲစဉ် ၃၈ မှာသာ မန်စီးတီးတို့ အရေးနိမ့်ခဲ့မယ် ဒါမှမဟုတ် သရေကျခဲ့မယ်ဆိုရင်၊ တဖက်မှာလည်း လီဗာပူးလ်က လက်ကျန် ၂ ပွဲစလုံးကို အနိုင်ကစားခဲ့မယ်ဆိုရင် ချန်ပီယံက လီဗာပူးလ်ဖြစ်လာတော့မှာပါ။ မန်စီးတီးအနေနဲ့ ကိုယ့်ကြမ္မာကိုယ်ဖန်တီးခွင့်ရှိတယ်ဆိုပေမယ့်လည်း ဖိအားနည်းနည်းနဲ့ကစားရမယ့်ပွဲကို သေရေးရှင်ရေးလို သဘောထားပြီး ကစားရတော့မှာပါ။ image လီဗာပူးလ်တို့ အမှတ်ပေးဖလားရယူနိုင်ဖို့ကလည်း သူတို့ရဲ့ နာမည်ကျော်အသင်းခေါင်းဆောင်ဟောင်းဂျရတ်အပေါ် မူတည်နေပါတယ်။ ဗီလာနည်းပြအဖြစ် တာဝန်ယူနေတဲ့ ဂျရတ်ကသာ ဒီရာသီနောက်ဆုံးပွဲမှာ မန်စီးတီးဆီကနေ ရမှတ်ယူနိုင်ခဲ့မယ်ဆိုရင် အသင်းဟောင်းလီဗာပူးလ်ကို အမှတ်ပေးဖလားရရှိအောင် သွယ်ဝိုက်ကူညီပေးနိုင်မှာကြောင့်ဖြစ်ပါတယ်။",
"btext3": " လီဗာပူးလ်နဲ့အတူ အမှတ်ပေးဖလားကို ဘယ်တုန်းကမှ မဆွတ်ခူးနိုင်ခဲ့တဲ့ ဂျရတ်အတွက် အသင်းဟောင်းကို အမှတ်ပေးဖလားရအောင် ကူညီပေးနိုင်မယ့် အခွင့်အရေးရှိလာပြီလို့ သတင်းဌာနတွေက ရေးသားခဲ့ကြပါတယ်။ ကမ္ဘာကျော်ကစားသမားတဦးအဖြစ် ရပ်တည်နိုင်ခဲ့ပြီး ဆုဖလားတွေလည်း ဆွတ်ခူးနိုင်ခဲ့ပေမယ့် ဂျရတ်က ပရီးမီးယားလိဂ်ဖလားနဲ့တော့ မနီးစပ်ခဲ့သူပါ။ image အခုအခါမှာ ကစားသမားဘ၀တုန်းက လီဗာပူးလ်အတွက် သူ မရယူပေးနိုင်ခဲ့တဲ့ အမှတ်ပေးဖလားကို အသင်းတသင်းနည်းပြဖြစ်နေချိန်မှာ ရရှိအောင်ကူညီပေးနိုင်မယ့် အနေအထားနဲ့ ရင်ဆိုင်နေရတာပါ။ လီဗာပူးလ်ပရိသတ်တွေကလည်း သူတို့အသင်းကစားသမားဟောင်းကြီးက မန်စိးတီးကို ဒုက္ခပေးနိုင်ဖို့အတွက် မျှော်လင့်နေကြပြီဖြစ်ပါတယ်။",
"imgurl1":"https://ggmunews.club/kmy/wp-content/uploads/2022/05/received_526404065664525.jpeg",
"imgurl2":"https://duwun.sgp1.cdn.digitaloceanspaces.com/316832/conversions/medialibraryD6KXoQ-content.jpg",
"imgurl3":"https://duwun.sgp1.cdn.digitaloceanspaces.com/316835/conversions/medialibrarypWfjWV-content.jpg"
 },
{
"ndate":"May 16",
"htext":"ဒေးဗစ်ဘက်ခမ်း လက်သစ်ကို ချယ်လ်ဆီးနဲ့ အပြိုင်ခေါ်ယူတော့မယ့် မန်ယူ",
"btext1":" မန်ချက်စတာ ယူနိုက်တက် အသင်းကတော့ အသင်းရဲ့ ဂန္တဝင် ကစားသမား ဒေးဗစ်ဘက်ခမ်းနဲ့ နှိုင်းယှဉ်ရ‌ လောက်အောင် ဖရီးကစ်နဲ့ တည်ကန်ဘော ကန်သွင်းမှု ကောင်းမွန်တဲ့ စတုဂတ် အသင်းရဲ့ ခံစစ်ကစားသမား ဆိုဆာကို ပြည်တွင်းလိဂ် ပြိုင်ဘက် ချယ်လ်ဆီးနဲ့ အပြိုင် ခေါ်ယူရန် ကြိုးပမ်းနေကြောင်း သိရပါတယ် ။",
"btext2":" ဂျာမန် ဘွန်ဒက်လီဂါကလပ် စတုဂတ်အသင်းရဲ့ ဘယ်အစွန် ခံစစ်မှူး ဘော်နာဆိုဆာဟာ ဖရီးကစ်နဲ့ အခြား အလွတ် တည်ကန်ဘောများ ကန်သွင်းရာမှာ မန်ယူနိုက်တက် နဲ့ အဂ်လန် ဂန္တဝင် ကစားသမား ဒေးဘစ်ဘက်ခမ်းနဲ့ နှိုင်းယှဉ် ချီးကျုးခြင်း ခံနေရသူ ဖြစ်ပြီး ဆိုဆာကို ချယ်လ်ဆီး အသင်းကလဲ ပေါင် ၂၅ သန်းနဲ့ ခေါ်ယူရန် ကမ်းလှမ်းမှုများ ရှိနေပါတယ်။ ဆိုဆာဟာ ဘောလုံး အကျော်အမော် ဘက်ခမ်းလို ဆံပင်ရွှေဝါရောင် ရှိပြီး သူ့ရဲ့ ဖြတ်တင်ဘော စွမ်းရည်ကြောင့် ဘက်ခမ်းနဲ့ နှိုင်းယှဉ် ချီးကျူးခံ နေရတာပါ။ ယူနိုက်တက် နည်းပြသစ် ဖြစ်လာမယ့် တန်ဟက်က ချယ်လ်ဆီးနဲ့ အပြိုင် ဆိုဆာကို ခေါ်ယူပေးဖို့လည်း ယူနိုက်တက် ဘုတ်အဖွဲ့ထံ တောင်းဆိုထားကြောင်း သိရပါတယ်။",
"btext3": " အသက် ၂၄နှစ် အရွယ် ခရိုအေးရှား လက်ရွေးစင် ဘယ်နောက်ခံလူ ဆိုဆာဟာ လုပ်အားနှုန်း ကောင်းမွန်တဲ့ ကစားသမား တဦး ဖြစ်သလို သူ့ရဲ့ တိကျတဲ့ ဖြတ်တင်ဘော ပေးပို့မှုတွေကြောင့် ဘက်ခမ်းလက်သစ်လို့ ချီးကျူးခံ နေရသလို ဥရောပ အသင်းကြီး တချို့ကလည်း ဆိုဆာကို ခေါ်ယူဖို့ စောင့်ကြည့်နေကြပါတယ်။ စတုဂတ်ကတော့ သူတို့အသင်းရဲ့ အဓိက ကစားသမား တဦးဖြစ်သူ ဆိုဆာ အတွက် ပြောင်းရွှေ့ကြေး ယူရို ၃၀သန်း ဝန်းကျင် သတ်မှတ်ထားပြီး ဆိုဆာက ယခုနှစ် ဘောလုံးရာသီမှာ စတုဂတ်အတွက် ပြိုင်ပွဲစုံ ၂၉ ပွဲ ပါဝင် ကစားပေးထားရာ ၂ဂိုး သွင်းယူထားနိုင်ကာ ဂိုးဖန်တီးမှု ၉ ကြိမ် ပြုလုပ်ထားပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-16_00-29-49-525-1140x621.jpg",
"imgurl2":"https://celemilo.xyz/wp-content/uploads/2022/05/Picsart_22-05-16_00-30-05-499.jpg",
"imgurl3":"https://celemilo.xyz/wp-content/uploads/2022/05/Picsart_22-05-16_00-31-23-098.jpg"
 },
{
"ndate":"May 15",
"htext":"အင်ဒိုကိုရှုံးနိမ့်ခဲ့တဲ့အတွက် အုပ်စုအဆင့်ကသာလှည့်ပြန်ခဲ့ရတဲ့ အာရှကြောင်ကြီး",
"btext1":" ဆီမီးဖိုင်နယ်တက်ဖို့ အဆုံးအဖြတ်ပွဲဖြစ်တဲ့ အုပ်စုနောက်ဆုံးပွဲမှာတော့ မြန်မာအသင်းဟာ အင်ဒိုနီးရှားကို ပထမပိုင်းမှာ ပေးခဲ့ရတဲ့ သွင်းဂိုးတွေကြောင့် အရေးနိမ့်ခဲ့ရကာ ဆီးဂိမ်းမှာ အုပ်စုအဆင့်ကနေပဲ လှည့်ပြန်ခဲ့ရပြီဖြစ်ပါတယ်။ အရေးကြီးပွဲစဉ်မှာ အင်ဒိုကို ဂိုးတွေစောစောစီးစီးပေးခဲ့ရလို့လည်း အခုလိုရှုံးပွဲနဲ့ ရင်ဆိုင်လိုက်ရတာဖြစ်ပါတယ်။",
"btext2":" ပွဲအစ ၆ မိနစ်နဲ့ ၁၀ မိနစ်မှာပဲ အင်ဒိုနီးရှားက ဂိုးတွေဆက်တိုက်သွင်းယူခဲ့ပြီး ပွဲကိုဦးဆောင်သွားခဲ့ပါတယ်။ ဒါကြောင့်လည်း မြန်မာအသင်း ရုန်းကန်ခဲ့ရပြီး ကစားကွက်ပါပျက်ခဲ့ကာ စိုးရိမ်စိတ်နဲ့ ဖိအားတွေရှိသွားခဲ့ပြီး ပုံစံကောင်းပြသနိုင်ဖို့ ခက်ခဲခဲ့ပါတယ်။ အင်ဒိုနီးရှားက ၄၅ မိနစ်မှာ နောက်ထပ်တဂိုးထပ်မံသွင်းယူခဲ့ပြီးချိန်မှာတော့ ပွဲကပြီးသလောက်ဖြစ်သွားခဲ့ရပါတယ်။ ဒုတိယပိုင်းမှာ ချေပဂိုးတွေရဖို့ မြန်မာက တိုက်စစ်မြှင့်ကစားခဲ့ပေမယ့် အင်ဒိုနီးရှားခံစစ်ကို ကျော်ဖြတ်ဖို့တော့ မလွယ်ကူပဲရှိနေခဲ့ပါတယ်။ အင်ဒိုက ဧရိယာထဲကို အဝင်မခံဘဲ စည်းအပြင်မှာတင် ရှင်းထုတ်ဖို့ကို အာရုံစိုက်ခဲ့လို့ မြန်မာက အဝေးကန်ချက်တွေကို အားကိုးခဲ့ရပါတယ်။ ၆၆ မိနစ်မှာတော့ ဝင်းနိုင်ထွန်းရဲ့ ကန်ချက်က အင်ဒိုနောက်ခံလူနဲ့ထိပြီး လမ်းကြောင်းပြောင်းဂိုးဝင်ခဲ့လို့ ချေပဂိုးတဂိုး ပြန်လည်ရရှိခဲ့ပါတယ်။",
"btext3": "  ဒီအချိန်မှာ အင်ဒိုနီးရှားက ခံစစ်ကိုပိုမိုအားပြုသွားခဲ့ကာ ပွဲကိုထိန်းချုပ်ဖို့ ကြိုးစားခဲ့ပါတယ်။ မြန်မာအသင်း ဖိအားပေးဖို့ကြိုးစားခဲ့ပေမယ့်လည်း အရာမထင်တော့ဘဲရှိခဲ့ပြီး အင်ဒိုနီးရှားကို ၃-၁ နဲ့ အရေးနိမ့်ခဲ့ရပါတယ်။ ပြီးခဲ့တဲ့ ဆီးဂိမ်းရှုံးကြွေးကို မြန်မာတို့ ပြန်မဆပ်နိုင်ခဲ့ဘဲ ရှုံးကြွေးထပ်တင်ခဲ့သလို ကြေးတံဆိပ်ရခဲ့တဲ့ အောင်မြင်မှုကို ပြန်လည်လိုက်မမီတော့ဘဲ အုပ်စုအဆင့်နေသာ လှည့်ပြန်ခဲ့ရပါတော့တယ်။",
"imgurl1":"https://ggmunews.club/kmy/wp-content/uploads/2022/05/Picsart_22-05-15_17-51-30-590-1140x641.jpg"
 },
{
"ndate":"May 15",
"htext":"ကွင်းလယ်အင်အားဖြည့်ဖို့ ကန်တေကို ခေါ်ယူရန် ပြင်ဆင်လာတဲ့ မန်ယူနိုက်တက်",
"btext1":" လာမယ့် ဘောလုံးရာသီမှာ မန်ချက်စတာ ယူနိုက်တက် အသင်းရဲ့ နည်းပြသစ် အဖြစ် စတင် တာဝန်ယူတော့မယ့် နည်းပြ အဲရစ်တန်ဟတ်ဟာ သူ့ရဲ့ ယူနိုက်တက် နည်းပြဘဝ ပထမဆုံးခေါ်ယူမှု အဖြစ် ပြိုင်ဘက် ပရီးမီးယားလိဂ် ကလပ် ချယ်လ်ဆီး ကွင်းလယ်လူ အန်ဂိုလိုကန်တေကို ပစ်မှတ်ထားနေကြောင်း သိရပါတယ်။",
"btext2":" အေဂျက်ကနေ မန်ချက်စတာ ယူနိုက်တက်ထံ ပြောင်းရွှေ့လာခဲ့တဲ့ အဲရစ် တန်ဟက်က မန်ချက်စတာ ယူနိုက်တက်ကို သွေးသစ်လောင်းဖို့ ပြင်ဆင်နေသူ ဖြစ်ပြီး သူက ရှိရင်းစွဲ မန်ချက်စတာ ယူနိုက်တက် ကစားသမားတွေထဲက တဝက်ခန့်ကို ရောင်းချကာ အသင်းအတွက် လိုအပ်မယ့် ကစားသမားသစ်တွေကို ခေါ်ယူဖို့ စီစဉ်ထားပါတယ်။ တန်ဟတ်ဟာ ယိုယွင်းနေတဲ့ အသင်းရဲ့ ကွင်းလယ်ကို အကောင်းဆုံး ပြန်လည် တည်ဆောက်သွားဖို့ ပြင်ဆင်နေခဲ့တာ ဖြစ်ပြီး အေဂျက်မှာ ရှိတုန်းက လက်တွဲခဲ့ဖူးတဲ့ ဘာစီလိုနာ ကွင်းလယ်လူ ဖရန်ကီ ဒီဂျောင်ကိုလည်း ချိတ်ဆက်ကမ်းလှမ်းမှုတွေ ရှိနေတာ ဖြစ်ပါတယ်။",
"btext3": " ဒါပေမယ့် ပထမ ဦးစားပေးခေါ်ယူမှု အဖြစ် ပရီးမီးယားလိဂ် အတွေ့အကြုံ ရှိပြီးသား ဖြစ်တဲ့ ချယ်လ်ဆီးရဲ့ ပြင်သစ် ကွင်းလယ်လူ ကန်တေကို ကြိုးစားလျက် ရှိနေတယ်လို့ သတင်းတွေက ဆိုပါတယ်။ အသက် ၃၁ နှစ် ရှိပြီ ဖြစ်နဲ့ ကန်တေနဲ့ ချယ်လ်ဆီးရဲ့ လက်ရှိ စာချုပ်ကတော့ ၂၀၂၃ ခုနှစ်မှာ ကုန်ဆုံးမှာ ဖြစ်ပါတယ်။ ကန်တေဖက်ကတော့ ချယ်လ်ဆီးမှာ ဆက်နေဖို့ကသာ ပထမဦးစားပေး ဖြစ်တယ် ဆိုပေမယ့် စာချုပ်သက်တမ်း တစ်နှစ်ပဲ ကျန်တော့တဲ့အနေအထားကြောင့် ကမ်းလှမ်းမှုတွေကိုလည်း လက်ခံစဉ်းစားဖို့ ရှိနေကြောင်း သိရပါတယ်။ ကန်တေဟာ ဒီရာသီ ချယ်လ်ဆီး အတွက် ပြိုင်ပွဲစုံပွဲ ၄၀ ပါဝင် ကစားပေးထားပြီး ၂ ဂိုးသွင်းယူထားနိုင်ခဲ့သူ ဖြစ်ပါ",
"imgurl1":"https://celemilo.xyz/wp-content/uploads/2022/05/Picsart_22-05-15_15-56-20-231.jpg",
"imgurl2":"https://celemilo.xyz/wp-content/uploads/2022/05/PicsArt_05-12-07.32.13.jpg",
"imgurl3":"https://celemilo.xyz/wp-content/uploads/2022/05/Picsart_22-05-15_15-56-41-094.jpg"
 },

{
"ndate":"May 15",
"htext":"အင်္ဂလန်ကို ရောက်နေပြီး ယူနိုက်တက် ၊ အာဆင်နယ်တို့နဲ့ ဆွေးနွေးဖွယ်ရှိတဲ့ ဒိုင်ဘာလာရဲ့ အေးဂျင့်",
"btext1":" ဒီနှစ် ဘောလုံးရာသီ အကုန်မှာ ဂျုဗင်တပ်က ထွက်ခွာတော့မယ့် အာဂျင်တီးနား တိုက်စစ်ကစားသမား ဒိုင်ဘာလာဟာ သူ့အတွက် ကလပ်အသင်းသစ် တစ်သင်းကို ရွေးချယ်သွားဖို့ အတွက် အေးဂျင့် ဖြစ်သူကို အင်္ဂလန်နိုင်ငံ လန်ဒန်မြို့ဆီ စေလွှတ်ထားပြီး မန်ယူနိုက်တက် အာဆင်နယ် အသင်းတွေနဲ့ ဆွေးနွေးမှုတွေ လုပ်ဆောင်လျက် ရှိနေပါတယ်။",
"btext2":" အသက်၂၈ နှစ်အရွှယ် ဒိုင်ဘာလာဟာ ၂၀၁၅ ခုနှစ်ကတည်းက ဂျုဗင်တပ် အသင်းဆီကို ရောက်ရှိနေတာ ဖြစ်ပြီး အသင်းနဲ့ ဘောလုံးရာသီ (၇) ရာသီ ဖြတ်သန်းပြီးနောက်မှာ အသင်းနဲ့ ကစားသမားတို့ကြား ချုပ်ဆိုထားတဲ့ စာချုပ်သက်တမ်းက ကုန်ဆုံးမှာ ဖြစ်ပြီး ရာသီကုန်မှာ တရားဝင် လမ်းခွဲမယ်လို့ ကြေငြာထားပါတယ်။ ဒိုင်ဘာလာဟာ အင်တာမီလန်အသင်းနဲ့ သတင်းတွေ ဆက်တိုက်ကို ထွက်ပေါ်ထား ပေမယ့်လည်း အီတလီအခြေစိုက် သတင်းမီဒီယာများရဲ့ ဖော်ပြချက်အရ ဒိုင်ဘာလာရဲ့ အေးဂျင့်က လက်ရှိမှာ လန်ဒန်မြို့ကို ရောက်ရှိနေပြီး သူ့ကစားသမားကို အလိုရှိ နေကြတဲ့ ယူနိုက်တက် အာဆင်နယ်အသင်းတွေရဲ့ ကမ်းလှမ်းမှုတွေကို နားစွင့်လျက် ရှိနေတယ်လို့ သိရပါတယ်။",
"btext3": " ပရီးမီးယားလိဂ် အင်အားကြီး ကလပ် တွေဖြစ်တဲ့ မန်ချက်စတာ ယူနိုက်တက်ရော အာဆင်နယ်အသင်းတွေရောပါ လာမယ့် နွောရာသီ အပြောင်းအရွေဘ စျေးကွက်ထဲ တိုက်စစ်ပိုင်းကို အားဖြည့်ရမယ့် ကလပ်အသင်းတွေ ဖြစ်နေသလို နှစ်သင်းလုံးကလည်း အလွတ်နဲ့ ရမယ့် ဒိုင်ဘာလာကို စိတ်ဝင်တစား ရှိနေ ကြပါတယ်။ စပါး နယူးကာဆယ်အသင်းတွေရဲ့ ပစ်မှတ်ဖြစ်နေရတဲ့ ဒိုင်ဘာလာကို သူရဲ့ အေးဂျင့်ဖြစ်သူက လုပ်ခလစာ ခပ်များများ ပေးချေနိုင်မယ့် ယူနိုက်တက် အသင်းဆီ ပြောင်းရွှေ့ခွင့် ရအောင် လုပ်ဆောင် ပေးဖွယ် ရှိနေသလို ယူနိုက်တက်နည်းပြသစ် တန်ဟက်ကလည်း အလွတ်ပြောင်းရွှေ့ကြေးနဲ့ ခေါ်ယူနိုင်မယ့် ဒိုင်ဘာလာကို အရ ခေါ်ယူသွားဖွယ် ရှိနေပါတယ်။",
"imgurl1":"https://celemilo.xyz/wp-content/uploads/2022/05/Picsart_22-05-15_08-19-04-799-1140x599.jpg",
"imgurl2":"https://celemilo.xyz/wp-content/uploads/2022/05/Picsart_22-05-15_08-20-24-154.jpg",
"imgurl3":"https://celemilo.xyz/wp-content/uploads/2022/05/Picsart_22-05-15_08-22-08-689.jpg"
 }
]
